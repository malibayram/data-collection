ŞÜKRAN KURDAKUL



ÖLÜMSÜZLERLE





Doğa Basın Yayın

Dağıtım Ticaret Limited Şirketi

Tarlabaşı Bulvarı

Kamer Hatun Mah.

Alhatun Sk. No: 27

Beyoğlu / İstanbul

Tel: 0212 361 09 07 (pbx)

Faks: 0212 361 09 04

www.evrenselbasim.com

e-mail: bilgi@evrenselbasim.com



Evrensel Basım Yayın-163



ÖLÜMSÜZLERLE

Şükran Kurdakul

© Evrensel Basım Yayın, 2000



Tasarım

Savaş Çekiç



Birinci Basım

1985

Evrensel Basım Yayın’da Birinci Basım

Ekim 2001



ISBN 975-6865-65-2



Baskı

Ayhan Matbaası





ÖLÜMSÜZLERLE

(1982-1984)





Önsöz


Şükran Kurdakul’un

Ozan Olarak Görüntüsü

Ke­mal Özer

Şi­ir­le­ri top­lu ola­rak kar­şı­mız­day­sa, bir ozan­la yüz yü­ze­yiz de­mek­tir. Or­ta­ya, her şey­den ön­ce, bir gö­rün­tü çı­kı­yor çün­kü. Şi­ire bak­tı­ğı­mız­da oza­nı gö­rü­yo­ruz, oza­na bak­tı­ğı­mız­da ise şi­ire gö­tü­ren ha­zır­lı­ğı ve şi­iri yo­ğu­ran eği­lim­le­rin ipuç­la­rı­nı.

Şi­ir­le­ri dö­nem dö­nem, ki­tap ki­tap oku­ma­ya baş­la­dı­ğı­mız­da, bu gö­rün­tü aşa­ma aşa­ma iler­li­yor, çiz­gi­le­ri bir­bi­ri­ne ek­le­ye­rek bir bü­tü­ne ula­şı­yor. Do­ku­nan bir ku­ma­şın, içer­di­ği de­sen­ler­le or­ta­ya çı­kı­ver­me­si gi­bi.

Şük­ran Kur­da­kul’un şi­ir­le­ri­ni top­lu­ca oku­yun­ca da öy­le ol­du. Ya­yın­lan­dı­ğı yıl­lar­da tek tek oku­du­ğum ki­tap­lar ya da za­man za­man çe­şit­li ve­si­le­ler­le kar­şı­laş­tı­ğım şi­ir­ler, bu kez bir ara­da ve or­tak bir gö­rün­tü­yü oluş­tu­ra­rak çık­tı kar­şı­ma. 50 yı­lı aş­kın bir sü­re­ye ve bu sü­re­nin ge­tir­di­ği bi­ri­ki­me ba­kar­ken, ön­ce­lik­le bir oza­nı gör­müş ol­dum. Yıl­lar bo­yun­ca ka­fam­da yer eden çiz­gi­le­ri bir­bi­ri­ne bağ­la­ya­rak onu ye­ni­den ve bir bü­tün için­de gör­me­mi sağ­la­dı.

Şi­ir­le ozan ara­sın­da­ki kar­şı­lık­lı iliş­ki, be­lir­le­yi­ci­lik açı­sın­dan da iç içe. So­ru­yo­ruz: Na­sıl bir ozan ta­sa­rı­mı şi­ire gö­tür­dü Kur­da­kul’u? Yaz­dı­ğı şi­iri gör­mek, bu so­ru­ya ve­ri­le­cek ya­nı­ta da bağ­lı. Ni­te­kim onun ta­sa­rı­mın­da ge­le­nek­sel çiz­gi çok açık. Top­lu­ma yo­ğun bir yurt ve in­san sev­gi­siy­le ba­kan, si­ya­sal ve top­lum­sal mü­ca­de­le­de söz ve so­rum­lu­luk sa­hi­bi olan kav­ga­cı ozan­la­rın izi­ni sü­rü­yor. O yüz­den de ona bak­tı­ğı­mız­da bir yan­dan Na­mık Ke­mal’i, Tev­fik Fik­ret’i, bir yan­dan da Nâ­zım Hik­met’i gör­me­miz ola­sı.

Öte yan­dan, ge­le­nek­sel çiz­gi; ses gi­bi, söy­le­yiş gi­bi, duy­gu­ya yer ve­riş gi­bi da­ha çok es­te­tik­le il­gi­li alan­lar­da da ge­çer­li. Hem Di­van, hem Halk Şi­iri ge­le­ne­ği­nin, hem de Yah­ya Ke­mal’le ger­çek­le­şen şi­ir di­li olu­şu­mu­nun uzan­tı­sı için­de yer alı­yor yaz­dık­la­rı. Aynı za­man­da, dü­şün­ce­le­ri­nin ada­mı ol­mak­la duy­gu­la­rı­nın ada­mı ol­mak ara­sın­da sü­rüp gi­de­cek bir ça­tış­ma­nın da ha­ber­ci­si.

Gör­me ola­na­ğı bu­la­ma­dı­ğı­mız, top­lu şi­ir­ler di­zi­sin­de yer al­ma­yan, bu­na kar­şı­lık ki­mi de­ğer­len­dir­me ya­zı­la­rın­dan edin­di­ği­miz iz­le­nim­le bak­tı­ğı­mız­da Kur­da­kul’un ilk şi­ir­le­ri, ço­cuk­luk ve ilk­genç­lik yıl­la­rın­dan ge­tir­di­ği ki­mi özel­lik­le­ri yan­sı­tı­yor. He­cey­le ya­zıl­mış bu şi­ir­le­ri Asım Be­zir­ci “bi­rey­ci, ro­man­tik, ka­ram­sar” di­ye ni­te­le­mek­te­dir. Ama on­la­rın asıl üze­rin­de du­rul­ma­sı ge­re­ken yanı, ba­ba­sız bü­yü­me­nin et­ki­le­riy­le kı­rıl­gan bir ço­cuk­luk dün­ya­sın­dan, ba­ba­nın kur­tu­luş sa­va­şın­da yer al­dı­ğı­nı, “kaç cep­he­nin sa­vaş­çı­sı” ol­du­ğu­nu öğ­ren­mek­le yük­le­ni­len so­rum­lu­luk duy­gu­sun­dan ha­ber ve­ri­yor ol­ma­sı.

Ay­nı be­lir­ti­nin bir baş­ka yan­sı­ma­sı­nı, Kur­da­kul’un li­se ça­ğın­da si­ya­sal kim­lik ka­zan­ma­sı ve tu­tuk­la­nıp yar­gı­lan­ma­sın­da da gör­mek ola­nak­lı. Ozan­lı­ğı­nın bu­gün­kü gö­rün­tü­sü­ne doğ­ru ilk adım­la­rı içe­ren Gi­de­ra­yak (1956) ve Ni­ce Kay­gı­lar­dan Son­ra (1963) ki­tap­la­rın­da ço­cuk­luk ve ilk­genç­lik yıl­la­rın­dan ta­şı­dı­ğı du­yar­lık da, er­ken edi­ni­len so­rum­lu­luk duy­gu­suy­la ulaş­tı­ğı si­ya­sal kim­lik de ge­liş­me gös­te­ri­yor. Bi­rey­ci duy­gu­la­nım­la­rın ye­ri­ni, top­lum­cu/si­ya­sal kim­lik yü­zün­den ya­şa­dı­ğı “ey­lem yo­lu bu­la­ma­yan, sı­kış­tı­rı­lan, ama inan­cın­dan vaz­ge­çe­me­yen ül­kü­cü bir ki­şi”nin duy­gu ev­re­ni al­mış­tır. Çek­ti­ği çi­le­yi ol­du­ğu gi­bi gös­ter­di­ği di­ren­ci de için­de ba­rın­dı­ran bu “ken­din­den söz ediş” dö­ne­mi, do­lay­lı an­la­tım yo­luy­la ol­sa bi­le, top­lum­sal san­cı­la­rı, yoz­laş­ma be­lir­ti­le­ri­ni yan­sıt­mak­tan ge­ri dur­maz.

Bu şi­ir­le­r, ay­nı za­man­da, sö­zü­nü da­ha ön­ce et­ti­ği­miz ça­tış­ma­nın ve ona bağ­lı ola­rak ara­yı­şı­na gi­ri­len den­ge­nin de su yü­zü­ne vur­ma­sı­nı sağ­la­mış­tır. Kur­da­kul’un, sa­nat ya­şa­mı bo­yun­ca, dü­şün­ce­le­ri­nin ada­mı ol­mak­la duy­gu­la­rı­nın ada­mı ol­mak ara­sın­da kur­ma­ya ça­lış­tı­ğı den­ge, bu dö­nem­de­ki şi­ir­ler­de duy­gu­la­rın ağır bas­ma­sı­na en­gel ola­maz. 1960 son­ra­sı ve­ri­mi­ne bak­tı­ğı­mız­da ise, bu­nun ter­si­ni gö­rü­rüz. Dü­şün­ce­le­ri­nin ada­mı ol­ma, Şük­ran Kur­da­kul’u bir si­ya­sal par­ti (TİP) için­de et­kin ola­rak gö­rev al­ma­ya gö­tür­dü­ğü gi­bi, bu dö­nem­de ya­yın­la­nan İz­mir’in İçin­de Ame­ri­kan Ne­fe­ri (1965) ve Halk Or­du­la­rı (1969) ki­tap­la­rın­da bir ey­lem ada­mı­nın kit­le­le­ri ha­re­ke­te ge­çir­me­ye yö­ne­lik yük­sek ses­li söy­le­mi­ne de bü­rü­nür.

Bu­ra­ya ka­dar, oza­nın gö­rün­tü­sün­de öne çı­kan; yo­lu­nu iz­le­di­ği mü­ca­de­le­ci ozan ge­le­ne­ği­nin, ge­rek içe­rik­te ge­rek söy­le­yiş­te ta­şı­dı­ğı ge­nel özel­lik­ler­dir. Şi­irin ez­ber­le­nir ol­ma­sı­nı, akıl­da kal­ma­sı­nı is­te­di­ğin­den se­se önem ve­rir. “Duy­gu­sal ni­te­li­ği­ni yi­tir­miş bir şi­irin et­ki­le­me gü­cü kal­ma­ya­ca­ğı”na inan­dı­ğın­dan, “ze­kâ ve dü­şün­ce­si­nin bu­yur­du­ğu­nu duy­gu­sal iç­le­mi”ne ye­di­re­cek, bu iç­le­mi “im­ge­leş­ti­re­rek söy­le­ye­cek”tir. An­cak o za­man, in­sa­nın için­de “bir si­lâh ar­ka­da­şı gi­bi ya­şar” şi­ir; uçu­ru­mun di­bin­de aya­ğı kay­dı­ğın­da ya da bu­nal­dı­ğın­da in­sa­nı “ko­lun­dan tu­tar, kal­dı­rır, doğ­rul­tur, yü­rek­len­di­rir”.

Bu ge­nel özel­lik­le­ri içer­me­nin ya­nı ­sı­ra, Kur­da­kul’un şi­irin­de “ulu­sal ba­ğım­sız­lık”, “Ku­va­yı Mil­li­ye ru­hu” gi­bi kav­ram­lar­la “yurt­se­ver coş­ku” öğe­le­ri öne çı­kar. Top­lu­ma ba­kı­şın­da ol­sun, si­ya­sal mü­ca­de­le­ye ka­tı­lı­şın­da ol­sun bu şi­ire ege­men “İkin­ci Kur­tu­luş” dü­şün­ce­si, “Ku­va­yı Mil­li­ye he­ye­ca­nı”nda eri­ti­le­rek ak­ta­rıl­mak is­te­nir.

1970’in ba­şın­da, Şük­ran Kur­da­kul par­ti ça­lış­ma­sın­dan, et­kin si­ya­sal ya­şam­dan çe­kil­miş­tir ar­tık. Ama “Sen ni­ye si­ya­sal sa­va­şı­mın için­de yok­sun” so­ru­su­nu sor­acak­tır ken­di ken­di­ne. Ya­nıt ve­re­bil­mek için de bir yan­dan ya­zar ör­güt­le­rin­de ça­lış­ma­ya, bir yan­dan da ta­rih­sel mad­de­ci yön­te­mi kul­lan­dı­ğı ede­bi­yat ta­ri­hi ala­nın­da­ki ya­pı­tı ha­zır­la­ma­ya yö­ne­le­cek­tir.

Bu dö­nem, ay­nı za­man­da, Kur­da­kul’un ya­şa­dı­ğı ça­tış­ma­da or­ta­ya çı­ka­cak­ bir den­ge­nin ipuç­la­rı­nı da ba­rın­dı­rır için­de. 1970-76 ara­sın­da der­gi­ler­de çı­kan şi­ir­le­ri­ni bir ara­ya top­la­mış bu­lu­nan Acı­lar Dö­ne­mi (1976) ki­ta­bı, mü­ca­de­le için­de­ki in­sa­nın duy­gu­la­rıy­la ve et­kin mü­ca­de­le­nin te­me­lin­de yer alan dü­şün­ce­ler­le bi­zi ve ken­di­ni bir kez da­ha yüz yü­ze ge­ti­ren bir iç yol­cu­luk se­rü­ve­ni­dir. Dört bö­lüm­den olu­şan ki­ta­bın “Acı­lar Dö­ne­mi” ad­lı ilk bö­lü­mü bir di­zi top­lum­sal/si­ya­sal ey­le­min ya­şan­dı­ğı acı­lı bir dö­ne­min ta­nık­lı­ğı­na ay­rı­lır. Ozan bu dö­nem­den “el­le­ri­ni kir­let­me­den” geç­miş­tir. Yol­cu­lu­ğu­na, bun­ca yıl “şi­irin, kar­deş­li­ğin, kav­ga­nın” avuç­la­rın­da bi­rik­tir­di­ği ne var­sa “ar­ma­ğan” ede­rek baş­lar: Işık, sa­bır, aşk, di­renç, sev­gi.

“Ya­şa­dık­ça” ad­lı ikin­ci bö­lüm, so­nu­ca var­mak için han­gi yol­lar­dan geç­ti­ği­ni, olu­şu­mun­da han­gi kay­nak­la­rın yer al­dı­ğı­nı bir kez da­ha anım­sa­tır. İlk uğ­rak, “İş­gal edil­miş bir İs­tan­bul’a kar­şı / Göz­le­riy­le is­yan edi­yor göz­le­rim­de” de­di­ği ba­ba­sı Şeh­reminli Meh­met Sa­lih Bin­ba­şı’­nın dam­ga­sı­nı ta­şı­yan ço­cuk­luk yıl­la­rı­dır. Onun “kal­pa­ğın­da, ba­kı­şın­da, mav­ze­rin­de” duy­du­ğu acı­lar ve ça­ğ­rı­şım­lar, son­ra­dan bü­tün ya­şa­mı­nı et­ki­le­ye­cek duy­gu ev­re­ni­nin, dü­şün­ce­si­ne iv­me ka­zan­dı­ra­cak so­rum­lu­luk an­la­yı­şı­nın ki­li­di­ni aç­mış­tır çün­kü. İlk­genç­lik­te ta­nış­tı­ğı ha­pis­lik­ten ise, öz­gür­lü­ğe na­sıl ge­çi­le­ce­ği­ni öğ­ren­miş­tir. “Bir in­san­dan bir in­sa­na” ulaş­ma­nın yo­lu, çün­kü “baş­ka kav­ga­lar­da” da­ha ön­ce “acı­mı­zı do­ku­yan tez­gâh­la­rın ar­dın­da” dur­muş olan­lar­dan ge­çip gel­mek­te­dir.

“Ben­den Bi­ze” ad­lı üçün­cü bö­lüm bu yol­cu­luk­ta ye­ni bir uğ­ra­ğın ha­ber­ci­si sa­yı­lır. Bi­rey­sel ger­çek­le­rin ye­ni aşa­ma­la­ra ge­ti­rdiği sı­kın­tı­lı, da­ral­mış mü­ca­de­le in­sa­nı­nın ken­di psi­ko­lo­ji­siy­le bir he­sap­laş­ma­yı gö­ze al­ma­sı­nı yan­sı­tır. “Saç­la­rın ağar­ma­ya baş­la­dı­ğı” öy­le bir dö­ne­me giril­miş­tir ki, “dal­gın­lı­ğa düş­me­ler”le, “yal­nız­lık ara­ma­lar”la ye­ti­nil­me­yip bir sü­re “tü­ken­me kor­ku­su”yla bo­ğu­şul­muş, “anı­la­rı ya­şa­ma” he­ve­si bi­le kal­ma­mış­tır ne­re­dey­se. Bu ye­ni uğ­rak, he­sap­laş­ma­yı ya­pa­nın ken­di­ni “de­ni­zi­ni ara­yan bir ır­mak gi­bi” duy­ma­sıy­la, ya­şa­dı­ğı­nı “içi­ne yaz­ma”sıy­la, “bir yal­nız­lı­ğa yal­nız­lık­la kar­şı koy­ma”sıy­la aşı­la­cak­tır. Umut­lar ye­ni­den aya­ğa kal­ka­cak­tır, çün­kü o, ne var­sa “iç­yüz­le­ri­ni giz­le­me­den” bü­tün iç­ten­li­ğiy­le or­ta­ya dö­ke­bil­miş­tir.

“Ege Dal­ga­la­rı” adı­nı ta­şı­yan son bö­lüm­de ozan, he­sap­laş­ma­yı bi­tir­dik­ten son­ra arın­ma­yı ba­şar­mış ola­rak, içi­ne gir­mek­te ol­du­ğu dö­ne­me “ya­şlan­mış bir ço­cu­ğun göz­le­riy­le” ba­ka­ca­ğı­nı açık­lar.

“Ço­cuk­lu­ğu” git­miş­tir, ama bu ço­cuk­lu­ğun “du­yar­lı­ğı” kal­mış­tır ona. Her şe­ye, özel­lik­le bü­tün ev­re­ni mad­de­ci bir yo­rum­la için­de gör­dü­ğü do­ğa­ya bu ­du­yar­lık­la bak­mak­ta­dır ar­tık. Ço­cuk­lu­ğu­nu, ilk­genç­li­ği­ni ya­şa­dı­ğı Ege ise, Kur­da­kul için do­ğa’nın özel adı­dır. Do­ğa­da do­la­şır­ken, o yüz­den, “Ara­dım, elim­de bu göz­le­ri ka­lan ada­mı / Ço­cuk­lu­ğu, genç­li­ği so­kak­la­ra çi­zi­len” di­ye­cek­tir.

Bü­tün bun­lar, Şür­kan Kur­da­kul’un sa­na­tın­da bir ken­di­ni ye­ni­le­me gi­ri­şi­mi­nin ipuç­la­rı sa­yı­lır ay­nı za­man­da. O yüz­den de, onun se­rü­ve­nin­de bir ek­sen/ki­tap ola­rak gö­rül­me­si ge­re­ken Acı­lar Dö­ne­mi’nden son­ra, ya­yın­lan­dı­ğı her ki­tap­ta ya­şa­mı ku­cak­la­ma sı­nı­rı­nı bi­raz da­ha ge­niş­let­miş, il­gi alan­la­rı­na bi­raz da­ha çe­şit­li­lik ka­zan­dır­mış­tır. Geç­mi­şin­den ge­len ay­rın­tı­lar bu ki­tap­lar­da önem­li bir yer tut­ma­yı sür­dü­rür. Yıl­la­rın ka­zan­dır­dı­ğı de­ğer bi­ri­kim­le­ri, yak­la­şım yön­tem­le­ri sık sık yi­ne su yü­zü­ne vu­rur. Duy­gu­la­rı­nın ada­mı ol­mak­tan da, dü­şün­ce­le­ri­nin ada­mı ol­mak­tan da uzak­laş­mış de­ğil­dir. Ama bir den­ge oluş­muş­tur bu­nla­rın ara­sın­da. Coş­ku­su tü­ken­me­miş; an­cak söz­cük­le­ri kö­pür­ten bir yü­rek ka­bar­ma­sı­nın, bir duy­gu bo­şa­lı­mı­nın ye­ri­ni, zi­hin­ler­de dal­ga­la­na­cak da­mı­tık bir ür­per­ti al­mış­tır. Dü­şün­ce adam­lı­ğı da, dü­şün­ce te­me­lin­de­ki ey­lem adam­lı­ğı da ek­sil­me­miş; an­cak bir açık­la­ma, bir ile­ti dü­ze­yin­den çı­kıp ses­len­di­ği ki­şi­de dü­şün­sel bir iş­lem ya­rat­ma ça­ba­sı­na dö­nüş­müş­tür. Ken­di­si­nin “şa­ir­ce dü­şün­me” de­di­ği, ya­şam­la yüz yü­ze bı­rak­ma yön­te­mi­ne.

Ay­nı den­ge, şi­ir­le­rin bi­çim ve söy­le­yiş özel­lik­le­ri ba­kı­mın­dan da gö­rül­mek­te­dir. Akıl­da kal­ma, ez­ber­le­nir ol­ma is­te­ği tü­müy­le or­ta­dan kalk­ma­sa da, akı­cı­lı­ğı bir ses coş­ku­suy­la de­ğil, iki­li ve dört­lü di­ze kü­me­le­riy­le, ge­le­nek­sel şi­irin çok bi­li­nen söy­le­yiş ka­lıp­la­rıy­la sağ­la­ma­yı yeğ­le­mek­te­dir. Oku­ru sü­rük­le­yip gö­tü­re­cek, yi­ne ken­di de­yi­miy­le söy­ler­sek “ye­rin­den kal­dı­rıp yü­rü­te­cek” bir li­rizm, gi­de­rek oku­run zih­ni­ne ay­dın­lık dü­şü­re­cek us­sal bir iş­le­me dö­nüş­mek­te­dir.

Be­nim oku­mam­la ben­de olu­şan Şük­ran Kur­da­kul gö­rün­tü­sü bu. Kuş­ku­suz baş­ka oku­ma­lar­da de­ği­şe­bi­lir, ye­ni ye­ni çiz­gi­ler edi­ne­bi­lir. Onun gi­bi, her ­dö­nem­de atı­lı­mı ve ge­li­şi­miy­le üs­tün­de ko­nu­şula­cak bir oza­nın bir tek gö­rün­tü­sü ola­maz. Ben­de­ki ol­sa ol­sa bun­lar­dan yal­nız bi­ri­dir.





Sözcüklerle büyüdük, ezgiler yarattık

Düşlerle saltanat kurduk, benzetiler yarattık.

Kurtuldum sandığın gün Pir Sultan Abdal’dan

Sevdamızla Yunus, hüznümüzle Fuzuli’ler yarattık.





ÖLÜMSÜZLERLE





HAMLET


Uzaktayım, kendimi soruyorum durmadan

Kuşkunun gerçeğe inandığı yerde

Uyumun peşindeydim ben de bir zaman

Yakındayım.. o yanım saray, bu yanım zindan

Mahpuslarla nöbetçiler aynı zincirde.



Beklenmedik duygularla sevinirken

Düşüncenin tuzağına düşen kim..

Hızını yitiren damarlar gibi

Cesaretim donarsa içimde benim

Hangi yiğit sürecek korkuya merhem.



Bir sesin ezgilerde aradığı

Güzelliğin de sonundaydık belki.

Doyuma kandıkça çizgen daraldı,

Tutunacak dallar kurumuş gibi

Elimizde şarkının anlamı kaldı.



Kimi düşünürdü, ötekiler yürürken

Kolu gitmiş bir yontu gibi uygar

Çilesinin yansıdığı mermerde

Çağını bitiren saniyenin izi var

Bizler gibi geciktiğine üzülmeyen.



Eskil zaman avucuma yazılmış yazı

Sözcükler, ..sözcükler ..sözcükler...

Umarsızlığa başkaldırım benim,

Düşüncenin kurduğu korkulu tuzak

Tanrıya boş veren en eski yazgı

Yıldızlara bakıp küçüldükçe gecede

Ben varım umudunu getiren bana

Dizelerle yaşayan ozanlar gibi

Yazarak bozarak düşleri gerçekleri

Kendimizi yaratırken belki de.



Sesimi duyduğum zaman seslendikçe

Yüreğimin acısı kanarken çağına..

Sorularım, yanıtlarım, kuşkularım

Ve gözlerin bulunmaz güzelliği

Doyasıya bakarken kendisinin olana.



İşte su, işte hava, işte toprak ve ben

Sonra benimkiler bilincimde gördüklerim

Düşlerimin sevdalı resimleri

Masalları, çağrışımları, kendileri

Ve kokuları, içimde dünyayı biriktiren.



Kucaklarında göğüslerini duyduklarım

Uzakken esinlerimi sevindirenler

Biri beni doğuran kadın.. kraliçem,

Biri yeniden yaratmaya çalışan beni

Güzelliği ırmaklarda sönüp giden.





AHAB KAPTAN


Bendim, kırk koca yıl tutulmuş yazgısına,

İnip çıkan bu görkemli merdiveni.

Okyanuslar yetmedi içimdeki yangına

Bendim, kendime karşı, nöbette bekleyen beni.



Susamış çöl fareleri gibi kamaramda

Yalnızlığımı kemirdim, kanadım içime

Ne yıldızperiler ağdı gökyüzünden

Ne balıkkızlar uğradı kentime.



Önce misafirdim, coşumcular gibi

Geceyi, sabahları belleğine indiren

Sevdayı kuşkuya, çılgınlığa çeviren

Saplantılar neden sonra birikti.



Derken, o yarış başladı evrene şenlik

Deliren doğaya karşı tek başıma

Selam olsun, tekneme, tayfama

Gökkuşaklarının bile altından geçtik..



Kırk koca yıl.. kafamın içindeki yelken

Koynunda eritti rüzgârların şehvetini

Yıldızlara doğru uçar adım giderken

Tanrıların karşısında buldum kendimi.



Niye bendim.. sonsuza bırakılmış sürgün

Ama bendim geleceğin ötesini gören.

Yarıştan başka ne gelirdi elimden

Moby Dick’in görkemine çarpıldığım gün.





PEER GYNT


Herkes kendine benziyor

Sarayda ve zindanda

Işığı, karanlığı, gölgesi

Geçmişini tutmuş elinden

Rüzgârında kendi sesi

Ben kime benziyorum,

Kimim ben.



Masallar gördüm

Bir gecesi yıllar süren

Büyülü yaşamında perilerin

Donanmış rengi, uyumu

Prensesler kadın oldu koynumda

Ben ne oldum,

Neydim ben.

İpekler, mücevherler, arapatları

Sultanlığımın aynasıydı benim

Saraylar kaybolurdu çadırlarımda

Kimdi görkemler kralı,

Kimdi egemen..

Büyü birden bozuldu

Düşler çözüldü.

Herkes kendinde kaldı,

Nerde kaldım ben.





ROMEO VE JULİETTE


Kapılar açıldı çılgınlığın ardından

Bir yaratıya hazırlanır gibi düşüncede

Ağaçların bahardan gebe kaldığı günde

Onların şiiriydi uyumunu arayan.



Sevdalanmış dizeler kâğıttan bir fenerdi

Renkten renge dönüştükçe yeniden

Vazgeçilmez kopuşlar, birleşmeler içinden

Görülmedik biyerlere titreşimler getirdi.



Ve umulmadık bişeyleri sürerken sofraya

Nasıl dayanacaklar.. aldırmadan hiç,

Bir acı-bir sevinç, bir acı-bir sevinç

Zehirli çağrışımlar girdi araya.





CARMEN


Dudakları ilk ışığı gibiydi aşkın

Lavanta kokulu odaların eşiğinde

Kadınlığı gözlerine yansıyan

Şarkılar söylesin, giysilerini çıkarsın

Oynasın kendini, nesi varsa elinde.



Gülüşü ilkçağdan, soluğu Akdenizden

Bilinen nisanların bilinmeyen yangını

Neleri ateşliyor yaşamının gülünde

Asmada üzüm, üzümde rengin tadı,

Doğayı göğüslerinde saklıyor Carmen.





CİO CİO SAN


(Madame Butterfly)

Duyguydu kasnağında işlediğin

İçinde seslenen ezgiler gibi

Birdenbire biriktin, açtın birdenbire

Temmuz denizleri gibi verdin kendini.



Ne masallar kurdun düşlerinde

Kök salan dalını duydukça aşkın

Yarattığın sevişmeler kentini

Depremler bile yıkamazdı içinde.



Suydu akar bahçede, aydı ışıldar

Güzelliğindi sevgi katan seslere

Işık nerede söndü, neden sustu çalgılar

Gemiler gemiciler hangi limanda şimdi.





MADAME DE RENAL


Sevişmeye özenen gençliğinizdi

Hangi yitik bahçede kaldığı bilinmeyen

Ağaçların gölgesinde kendini veren

Aşkınızla tanıdık madam sizi.



Nelere benzetilmez, o incelik o görkem

Herkesin başka duyduğu, başka çizdiği

Belleğimizde kalan imgelerden

Coşkunuzla tanıdık madam sizi.



Zamana uzak, bizlere yakın

Devletlerin kralların göçüp gittiği

Ne çocuklar, ne kocanız, ne Julien

Yazgınızla tanıdık madam sizi.





OPHELİA


Bu çöreotları, sultan küpeleri

Doğayı gizlerinde özümseyenler

Papatyalar, sedefotları, mor menekşeler

Saraylarda kurumaya bırakmazdı seni.



Neleri toplamışsan güzelliğinde neleri

Söğütlerin gölgesinde açmayı bekler

Kaç mevsimin rüzgârı yeniler gider

Gençlikte kurulan hayaller gibi.



Perde inse, ışık yansa gecemizde

Dalsak bir odasına yoluna düştüğümüz evin

Acısı duyarlığımıza yansıyan sesin

Sevdamıza çoşum katar bizim de.



Ölüm neylesin buraya gelenleri

Sözcüklerin yatağında gelin olanları.





JULIUS CAESAR


Ölümcül bir yara aldığı belliydi

O kan denizine düştüğü yerde

Zaman durdu, geri döndü ötelerde,

Eskilerle yeniler karıştı belki.



O kan denizine düştüğü yerde

Hızlanan algıların çizdiği çember

Bir günlük görkemi gösterse yeter

Soluğu tükenen saniyelerde.



Hızlanan algıların çizdiği çember

Nereye böyle.. dağınık, puslu, yetersiz.

Roma’nın tanrıları nerdesiniz,

Nerdesiniz koca külahlı bilgeler.





ROBINSON


Gemiyi gördün önce

Ellerini aradın, deviniyorlar

Sesti, ışıktı, denizdi,

Sendin.

Yürümeye başladın

Yürümek isteyince.



Bir sevinç

Gülmelerle delişmen

Bir de korku

İliklerine kadar

İçinden haykırmak geldi

Gecenin tortusu çökünce.



Durmuş saat

Gemi boşanmış zembereğinden

Ellerine baktın.. deviniyorlar

Orana burana değdin

Nerdeyse mutluluk duydun

Görünce kendini görünce.



Sesti, ışıktı, denizdi

Kuştu uçan

Suydu birikmiş

Sendin

Sormalara başlayınca



Durmuş saat

Gemi boşanmış zembereğinden

Ellerini gördün, ellerini

Robinson olmadan önce.





ŞEYH GALİB


Dalgın bir dulun mahzunluğu gibidir

Geceye dönüşen rengiyle bu sokaklar.

Şiirimin kaynağını bana verir

Karanlığın hesabını benden sorar.



Mezarlıkla sonsuzluk arasında

Sıkışan bir dervişin önsezisi

Alıştığı dünyadan kopar gelir

Çaremde, çaresizliğimde yaşar.



Sesim var.. yankılar bulamaz çizgen,

Sabrıma yüreğin dağları dar gelir

Korkulu düşler gibi düşer gölgemden

Bilinmez tekkelerin çilehanesi.





ALACAKARANLIKTAKİLER





AHMET CEMİL


İndi sönmüş bir rüzgâr gibi Bâbıâliden

“Saçları dağınık, gözleri mahzun..”

Beş numara lambaların gecesindeki.



Ne zamandır umudu kesmiş maviden

Eskimiş Osmanlı, susmuş Servet-i fünûn

Başka yüzyılları arıyor sanki.



Beş numara lambaların gecesindeki

Ağustos serçeleri gibi yorgun

Bir günü hapishane, bir günü Yemen.





VEHBİ DEDE


Bir güvercin daha konsa şadırvana

Kanatlarında ağırlaşırken zaman

Vehbi Dede, belleğinde Divânı Kebir

Mevlânâ’dan dizeler okuyacak sana.



“Kardeş sen ancak o düşüncede varsın..”

Meyhanesi de, mihrâbı da, kâbesi de bir.

Karanlık şafağını koynunda getirir

Geçmiş geleceği katar masalına.



Yeni çıkmış gibi çilehaneden

Çağının İstanbul’una tutulmuş

Sözcüklerin sıcağında yana yana

Kurtulmayı deniyor kendi kendinden.



Gül nasıl çoğalırsa dalında

Ses nasıl dağılırsa nefesinden

Renk nasıl değiştirirse ötekini

Öyle yakın bize, öyle uzak bizden.



Bir güvercin daha konsa şadırvana

Kanatlarında ağırlaşırken zaman

Vehbi Dede belleğinde Divânı Kebir

Mevlânâ’dan dizeler okuyacak sana.





AHMET CELAL


Ya Sibirya içlerinde bir kalebenttim

Ya Moskova sokaklarında bir hasta

Sürgünlerde, zindanlarda söndü gençliğim

“Ölüler Evi”nde geldim hayata.



Sorardım.. geceyarılarına kadar

Ben miyim sırtında taşıyan dünyayı.

Sıkışmış kalmış iki ateş arasında

Gerçeğim gölgemden çıkar yol umar.



Sorardım, yayla ıssız, insanlar uzak

Bir koca kış.. kar, kıyamet, boran..

Kapanmış yolları, kasabaları

Işık bile sızmıyor Anadolu’dan.



Bin yıl yaşadım ve düşündüm sanki

Hesap sordum, hesap verdim kendi kendime

Bir o duvara vurdum, bir bu duvara

Sisif’in kayasına döndü odam.



Var mıydınız gözlerinizin içinde

Neredeydiniz yalnız adacıklarım benim.

Savaşın tükürdüğü Ahmet Celal

Tükenip giderken süngü ucunda.





MERYEMCE


Gözleri kuytularda kalmış

Dağların Meryemcesi

Uyku boşluğuna düşende

Bi yaprak kımıldasa şimdi

Canı kanıyor yüreğinde

Davulla zurnayla gelin olmuş

Güzelliğin köylüsü

Yollar aklına gelende

Bir ses, bin korku teli gibi

Ürperiyor içinde



Doğurmuş dokumuş, karılık etmiş

Adı dillerde gezen

Gülmenin güldürmenin ustası

Vay karayazılım vay

Ne kuşku değirmenleri

Dönüyor yalnızlığında

Bin yıl durup dinlenmeden

Çukurova’ya inen

Gözleri kuytularda kalmış

Masalların bilgesi

Gecenin ortasında

Kim tutacak elinden.





Çağların bulutlarında resimlenen

Kitaplar

Sorarsa gözlerine gözlerine bakıp

“— Nerde benim yazdıklarım,

Nerde sen?”

Somutla bakalım kendini.





MİCHAUD


Parisli bir kestane ağacı

Sesi kısılmış bir kahve

Atölyeler, fabrikalar..

Ölgün geçen bir yaz Paris’te

Ansızın gelen sonbahar.

Ve yaşamı fırçasında gizlenen

Bin fukara ressamı Paris’in

Hem de nasıl tanır seni

Karanlığın Paris’inden

Utkuların Paris’ine.

Ey unutulmaz simgesi gençliğimizin

İşgal gecesinden çıkıp da geldin

Sessizliğin sesine.





FABIEN


Mumları sönmüş kiliseler gibi

Dehşeti gizinde büyüyen gece

Var mıydı karanlığa kapanmak böyle

Var mıydı bu açmaza düşürmek beni.



Geçerdim.. hızımın sevincine âşık

Kıskanç kuşların çıkamadığı yerden..

Tanrıların imrendiği mavilerden

Yeni çizgenlere dalınca artık



Evreni kendime bağlamış gibi

Ozanlık hevesleri başlardı

Bulutlar imgelerimde uçardı

Duyardım Baba Zeus’un sesini.



Geçerdim yıldızperilerle birlikte

Kanatlarımda uzaylardı zaman..

Bilir miydim, neydi beni çıldırtan

Düşlerin otağını gördüğüm yerde.



Nereye gidiyordum ben böyle şimdi

Aydınlığım çözülmüş elimden

Başkaldıran bir teknedeydim sanki

Dalgaların ıslığında hora tepen.



Ne bir orman, ne unutulmuş bir kıyı

Ne uzak bir yıldız tepemde.

Nerdeyiz, nerelerde kalmışız

Yazgımda mı duyuyorum fırtınayı.



Mumları erimiş kiliseler gibi

Dehşeti gizinde büyüyen gece

Var mıydı karanlığa kapanmak böyle

Var mıydı bu açmaza düşürmek beni.





AÇLIKTAKİ


Tam yokluğa beş kala

Gördüm, sonbahar kanıyor

Çatlamış dudağında evrenin

Gördüm güneşin kendinden geçtiği yeri

Ağaçlarda bir sıkıntı, bir telaş

İçimde ölümcül bir sürüngenin

Son sarsıntıları, son devinimleri.



Ölümün kokuştuğu yerdi belki

Anaforuna düştüğüm denizde

Ne teslim olmak elimdeydi, ne kurtulmak

Beynini gagalayan akbabalar gibi

Kopmuşum gerçeğimden çırılçıplak

Yoksam, neydi bu acılar, kendinden geçmeler

Varsam, neydi bu azap değirmenleri.



Bölük pörçük çağrışımlar kaldı

Eskilerden.. en eskilerden...

Anaların kurduğu eşsiz sofralar

Doğu yemekleri, batı yemekleri

Izgara köfte, tavada balık

Pastası, dondurması, kokulu çörekleri

Zeytinyağlı dolmalar çinden maçinden.



Tam yokluğa beş kala

Dilimde artık umarsızlığın tadı

Ha gidiyorum.. ha dönüyorum

Değişmiş beynim, şaşırmış pusulam

İçim boşala boşala

Damarlarım tüketmiş kanı

Ekmeğe yenik düştüğüm akşam.





İHTİYAR BALIKÇI


Son umut rüzgârında

Yelken açmış giderken

Sesini duymuş gibi

İçindeki maviden



İlk şafaktan bu yana

Nasıl sevmişse denizi

Elde-avuçta, teknede

Nesi varsa biriken

Kaç korkulu geceden

Ne kalmışsa geride

Ateş selleri gibi

Yandı geçti yeniden



Sesini duydu sesini

Ne kalmışsa geride

Evrenin koynundan çıkmış

Okyanuslar gelini



Kaç bin böceğin gözü

Kaç bin rengi ışığın

Yalnızgezerin düşü

Oltasında titreyen



Son umut rüzgârında

Yelken açmış giderken

Deniz bahçelerinin

Görülmemiş ödülü



Yaralı görkeminin

Rengini verdi suya

Fayrap.. büyük ustaya,

Başladı korkunç serüven.





MAYARİ


Konuşkan çiçeklerin kızıydı

Saçları ayışığında baygın

Uzak demirhindi bahçelerinde

Düşlerini gece rüzgârlarına veren

Doğayı göğüslerinde büyüttü

Nazlı söğüt, gizli ozan, âşık kadın



Öyle yaratırdık biz de okurken

Ellerini, gözlerini, güzelliğini..

Öyle konuşurduk karşılarında

Ağaçları, ırmakları sevmeyenlerin.

İçimizde sevdalar tutuşurdu

Çikolatamızı içerken yanında.



Büyünün, söylencenin kızıydı

Kıyılarda köpüren dalga

Limon çiçeklerindeki giz

Özgürlükle sevişen gelin

Yiğitliğin anası

Bağımsızlık türkülerinden kalma.





PAUL VE ÖTEKİ TÜFEKÇİLER


Ateş hattındaki siper

Karanlığa batmış gibi

Gerçeği siliyor durmadan

Ne bitmez öyküsü var gecenin

Bir yarasa, gençliğe inat

Korku resimleri çiziyor havada

Bu ölüm tarlası

Bu kana susamış toprak

Çoktan yitirmiş analık duyarlığını...



Paul ve eski tüfekçiler

Gecenin kuyularında

Susmuş cihan içine dönük gökyüzü

Ne korkuya direnç, ne zamana hız

Ne ekmek, ne cigara, ne su..

Gerçeği siliyor durmadan

Karanlığa batmış gibi

Batı cephesindeki siper.





ROBERT JORDAN


Dumanlı görüntüler kaldı

Uçurduğu köprüden

Bir daha baktı aşağıya

Savaşa uzaktan gelen.



Bir soluk daha güçlense şimdi

Gülüşü dudaklarında sönen

Ellerini bulsa ellerini

Kurşunu sürecek namluya.



Artık ne umut, ne düş, ne utku

Nereye dağılıp gidiyor dünya

Şakaklarında ölümcül uğultu

Yaralı bir ağaç gibi İspanya.





Z SOKAĞI


Hangi yüzyılı yaşıyor düşlerinde

Denizin mavisini kendine biriktiren

Kapısından hanımeli kokuları gelen

Bahçe içindeki esrarlı bahçe.



Denizin mavisini kendine biriktiren

Türkülerle horonlarla coşkun

Sürgün adalarına sığmayan direnç

Damarları tutuşturan o eski yangın.



Türkülerle horonlarla coşkun

Alıştığı günden beri hayata

Yarası yeniden kanıyor sanki

Arkadan vurulduğu sokakta.





MADAME ORTANS


Hangi rüzgâr uçuruyor perdeleri

Anıların bile yorulduğu yerde

Kurumuş denizler, silinmiş liman.



Nerde o sofraların gözdeleri

Çok gecikmiş gemilerde mi kaldı

Efendiler, külhanbeyler, ateş gülleri.



O sarhoşluk, o coşumlar, coşkular

Balkonda, sedirde, yataklarda

Kimin yüzü, kimin kokusu, hangisinin elleri.



Kurumuş denizler, silinmiş liman

Sandığa düşen giysilerde mi kaldı

Sevdalı gecelerin söylenceleri.





ALTINAY


Anılar vardır gizlenen

Bilinmez odalarında bilincin

Çadırlarda, kulübelerde

Yağmuru, çamuru, boranı

Çocuk sevinçlerimizin

Kesilip gittiği yerde

Takvimlerin bilmediği zamanı

Kendi tarihimiz yazar bizim.



Anı var

İçimizi sevindiren

Anı var

Belleğimize yansıdığı yerde

Yeniden kanar yarası

Anı var, serüven

Anı var, savaşım, kavga

Canımızda büyüttüğümüz...

Anı var, ateş, ölüm

Hepsini yaşıyor gördüm

Öğretmen Duyşen’in adında.





BAZAROV


Bir de Bazarov vardı eskilerden

Kendinden başka herşeyi yadsıyan biri..

Delinmiş bir gecenin yıldızları gibi

Gerçeğini gördü akıp giderken.





“EDEBİYATIN ÖLÜMSÜZLERİ”





EDEBİYATIN ÖLÜMSÜZLERİ


4 Ekim 1985’te Milliyet gazetesinde

yayınlanan bir röportajdan...



... Yetiştiğim yıllardan bu yana okurluğumu işgal altına alan romanlar vardır. Zaman zaman özlerim. Belleğimde kalan güzelliklerin yeniden tadına varmak isterim. Daha önce ulaşamadığım gizlerine ulaşmak isterim. Kişileri dostlarımdan biri gibidir bu romanların... Ya tüm kişilikleriyle, öyküleri serüvenleriyle etkileyenler. Ya da belli yanlarıyla yaşayanlar. Bir Julien Sorel, Bir Ahab Kaptan, bir Vehbi Dede, bende, kendi gerçeklerini aşan boyutlarda yaşarlar...

... Elden geldiğince öykülemeden kaçınmaya özen gösterdim. İnsansal olanı, dolayısıyla kalıcı olanı yakalamaya çalıştım. Örneğin, Hamlet’in çağını aşan özelliklerine, bir eylem adamı olan Michaud’nun kişiliğindeki farklılığa, Ahab Kaptan’ın tutkular çemberindeki azabına, Saint-Exupéry’nin unutulmaz pilotu Fabien’ın doğaya yenildiğini algıladığı andaki şaşkınlığına, İhtiyar Balıkçı’nın savaşımındaki görkeme yaklaşarak sürüp gitmekte olanı vermek istedim. Bu şiirler, dünya edebiyatının ölümsüzlerini bir kez de dizelerde yaşama girişimidir...





Hamlet: W. Shakespeare’in aynı adlı oyununun (S. Eyüboğlu çevirisi, 1965) başkişisi.

Ahab Kaptan: H. Melville’in Moby Dick/Beyaz Balina’nın

(S. Eyüboğlu - Mina Urgan çevirisi, 1972) başkişisi.

Peer Gynt: İbsenin aynı adlı oyunun (Seniha Bedri Göknil çevirisi, 1956) başkişisi.

Romeo ve Juliette: W. Shakespeare’in aynı adlı oyununun kişileri (A. Turan Oflazoğlu çevirisi, 1968)

Carmen: Georges Bizet’nin aynı adlı operasının baş kadın kişisi.

Cio Cio San: Puccini’nin Madame Butterfly operasının kişilerinden.

Madame de Renal: Stendhal’ın Kırmızı ve Siyah adlı romanının (Cevdet Perin çevirisi, 1945) kişilerinden.

Ophelia: W. Shakespeare’in Hamlet (S. Eyüboğlu çevirisi, 1965) oyununun kişilerinden.

Julius Caesar: W. Shakespaere’in aynı adlı oyununun (S. Eyüboğlu çevirisi, 1982) kişilerinden.

Robinson: Daniel Defoe’nun Robinson Crusoe (Akşit Göktürk çevirisi, 1968) adlı romanının başkişisi.

Ahmet Cemal: Halit Ziya Uşaklıgil’in Mai ve Siyah (1897) adlı romanının kişilerinden.

Vehbi Dede: Halide Edip Adıvar’ın Sinekli Bakkal (1936) adlı romanının kişilerinden.

Ahmet Celal: Yakup Kadri Karaosmanoğlu’nun Yaban (1932) adlı romanının başkişisi.

Meryemce: Yaşar Kemal’in Ortadirek (1960) adlı romanının kişilerinden.

Michaud: İlya Ehrenburg’un Paris Düşerken (Atilla Tokatlı çevirisi, 1967) adlı romanından.

Fabien: Saint-Exupéry’nin Gece Uçuşu (M. Sezgin - F. Pekin çevirisi, 1962) adlı romanının kişilerinden.

Açlıktaki: Knut Hamsun’un Açlık (B. Necatigil çevirisi) romanının başkişisi.

İhtiyar Balıkçı: Ernest Hemingway’in İhtiyar Adam ve Deniz adlı uzun öyküsünün başkişisi.

Mayari: M.A. Asturias’ın Yeşil Papa (Cemal Süreyya çevirisi, 1967) adlı romanının başkişilerinden.

Paul: Erich Maria Remarque’ın Batı Cephesinde Yeni Bir Şey Yok (Behçet Necatigil çevirisi) adlı romanının kişilerinden.

Robert Jordan: Ernest Hemingway’in Çanlar Kimin İçin Çalıyor (Mete Ergin çevirisi, 1967) adlı romanının kişilerinden.

“Z”: Vassili Vassilikos’un “Ölümsüz Z” (Aydın Emeç çevirisi, 1967) adlı romanının başkişisi.

Madame Ortans: Nikos Kazancakis’in Aleksi Zorba (Ahmet Angın çevirisi, 1970) adlı romanının kişilerinden.

Altınay: Cengiz Aytmatov’un Öğretmen Duyşen (Ülkü Tamer çevirisi) adlı uzun öyküsünün kişilerinden.

Bazarov: Turgeniyev’in Babalar ve Çocuklar

(H. Ali Ediz çevirisi, 1937) adlı romanının kişilerinden.





