F. ZEN



SEMBOLLER

İNSAN TOHUMU





F. ZEN

SEMBOLLER - İNSAN TOHUMU



Genel Yayın Yönetmeni: Ertürk Akşun

Editör: Devrim Yalkut

Kapak ve Sayfa Tasarım: Cansu Poroy



DESTEK YAYINEVİ: 298

ARAŞTIRMA: 94



Destek Yayınları: Ocak 2013

Yayıncı Sertifika No: 13226



Her hakkı saklıdır. Bu eserin aynen ya da özet olarak hiçbir bölümü, telif hakkı sahibinin yazılı izni alınmadan kullanılamaz.



© Destek Yayınevi

İnönü Cad. 33/4 Gümüşsuyu Beyoğlu / İstanbul

Tel:(0212) 252 22 42

Fax:(0212) 252 22 43

www.destekyayinlari.com

info@destekyayinlari.com

facebook.com/ DestekYayinevi

twitter.com/destekyayinlari





ÖNSÖZ


Nesiller boyu süregelen bilinmeyenlerin sır dolu geçitlerinde ortaya çıkan gerçekler, açıklanamayan, açıklanmak istenmeyen efsanenin perdelerini bir kez daha araladı.



Atlantis ve Mu...

Diğerleri gibi onlar sadece görünendi...



Tarih sayfalarına sığdırılması gereken hakikât,



kimi medeniyetlerce masallara sığındırılmakla yetindi.



Oysa gerçek bambaşkaydı.



Görünenlerin ötesine geçmek , bilinmeyenlerin de



cevabını birlikte getirdi.

Yüzyıllardır izlerini sürdüğümüz efsaneler, yazık ki kimi zaman yaşanılması kaçınılmaz gerçeğin ta kendisi olarak karşımıza çıkar. Medeniyet curantamları (Her medeniyetin başında bulunan dahiyane göz) ve insanoğlunun, geçmişin sayfalarından ders almadığını görmek için artık çok geçtir. Masallara mâl edilen vesikalar, insanoğlunu düşünmeye çağırsa da; düşünmesini istemeyen medeniyet curantamları yeni bir sis perdesi yaratır.

Tarih bilginleri, kime ve neye göre doğruyu söyler, bilinmez... Birtakım vesikalarla yola çıkılsa da, birbirine zıt birçok fikir ve hüküm, kendine bir yer edinme gayreti içerisindedir. Arkeoloji bilimi de bundan farklı değildir. İlk bulan, ele geçiren yarışına girmek; birtakım vesikaları kendi medeniyet çıkarlarını göz önüne alarak sergilemek; insanoğlunu gerçeklerden, bilinmesi ve görünmesi gerekenlerden uzaklaştırmaktadır. O vakit, geçmişin sırları ve öğretileri ötelenirken, medeniyet çıkarları koyulur raflara. Bilimin ve tarihin izleri yavaş yavaş silinir sayfalardan.

Atlantis ve Mu... Diğer adıyla, Türkiye, Mısır ve Amerika Birleşik Devletleri...

Bu iki kayıp uygarlık efsanelerde yer bulsa da, bilinen en eski uygarlık oldukları tüm ilim bilginleri tarafından kabul edilen bir gerçektir. Ortada yadsınmayacak mabedler, sanat eserleri ve toprağa işenmiş bir takım kitabeler ve semboller bulunmaktadır. Arkeoloji uzmanları, Atlantis halkının Uygurlar olduğunda hem fikirdirler; lakin, bu uygarlığın Uygur Türkleriyle ilişkilendirilmemesi için özel bir gayret sarfedilmektedir. Gelgelelim, insanlık tarihinin başlangıcından bu yana hangi medeniyet vardır ki, kendisine ait olmayan bir başka medeniyetin adını taşısın... Bilinen en eski uygarlıklardan biri olan Atlantis halkı, Uygur Türklerinin atası ve başlangıcıdır.

Yaşadığımız yüzyılda bilinen adlarıyla Mısır, İzlanda, Türkiye ve Amerika; Atlantis ve Mu'nun izlerini taşıyan en belirgin ana medeniyetlerdir. Özellikle Mısır da bulunan, yumuşak toprağa işlenmiş vesikalar, tüm yaşanmışlığı ve bizlere tahsis edilen geleceği net bir şekilde ortaya koymaktadır. Yazık ki, saptırılan gerçeklerin efsanevi bir masala dönüştürülmesi, insanoğlunu bu gerçeklerden uzaklaştırmıştır.

Osiris ve İsis, bunun en güzel örneklerinden yalnızca bir tanesidir. Yeryüzünde barış, adalet ve kardeşlik içinde yaşama yönelik çağrıları, ne acıdır ki kardeş evliliğine indirgenmiş ve görünmesi gereken gerçeklerin üzerleri kara bir çarşafla örtülmüştür. Osiris ve İsis'in çağrılarını, böylesine basite indirgemek tarihe bir saldırı, haksızlık ve büyük bir saygısızlıktır. İki kardeşin birlikteliğindeki asıl gerçek, barış içinde yaşama yönelik daha güçlü bir maneviyat duygusu geliştirilmesi yönünde sunulan manevi bir yakıştırmadır. Bu, doğruları gösterme amacı güden bir sesleniştir. İnsanoğlunun ölümünün de, doğumu kadar kutsal olduğunu ifade eden, bu doğrultuda birçok dinsel ve yaşama yönelik işlevsel öğretilerde bulunan bir uygarlığa yakıştırılan bu tablo fevkalâde acıdır.

Geçmişin izlerini didik didik irdeleyen insanoğlunun, hiyeroglifleri çözememiş olması mümkün müdür? Yaşadığımız yüzyıl düşünülürse bu, olası bir ihtimal dahilinde bile değildir. Lakin ortaya çıkan savlar, kimi medeniyetleri ve medeniyet curantamlarını sekteye uğratarak, gölgeleyecekse; elbette görünen her zaman için görünmez kılınabilir...

Tarih, izin verilenlerden ibarettir...

F. ZEN





Okyanusun derinliklerin de kayıp bir kıta,



ATLANTİS...



Bedensiz ruh, azgın sularla kaplı toprakların altında.

Akıl, ruh ve inanç onu oradan çıkarmalı.

Yapılacak tek şey var...

Sembolleri takip etmek.

O...

Tohumları geçmişte atılmış uygarlığın,

Tek anahtarı...



Atlantis'i bulmak, dirilişine tanık olmak istiyorsak, adım adım gerçekleri takip etmeliyiz. Bunun doğru olmadığını düşünenler, bir kez daha sembollere göz atmalıdır.

Çok açıklayıcı bilgiler ışığında hazırlanmış olan bu kitap, bugüne değin ortaya çıkarılan gerçeklerin de bulunduğu, ama yanlış izah edilen bilgilerin sembollerle gerçek izahıdır.





OSİRİS = ATLANTİS VE MU


Osiris ve sembollerini okuyan birçok medeniyet, neyi anlatmak istediğimizi anlayacaktır.

Mitoloji... Tarihte bir ilk... Ölümsüzlük Osiris'den geçiyor. Osiris ve kayıp kıta Atlantis ve Mu'nun sırları... Çağlar boyu gizli kalmış sırların cevabı... Çözümlenemeyen belgelerin, tabletlerin cevabı... Açıklanamayan semboller. Bunları Osiris söylüyor...

Osiris'in sembolü, Atlantis ve Mu'nun kutsal sembollerine canlı bir örnektir. Mu'nun sağlam kalmış sembollerine göz attığımızda, tarih boyunca açıklanamamış sırların cevaplarını görebiliriz. Bunlar ölümsüz güneş ve kutsal sembollerle ifade edilmiştir.

Güneş, Atlantis'in güç ve kudret sembolüdür. Kutsal metinler, gizli anahtarın yerini doğrulamaktadır. Dirilişi simgeleyen sembol ise, Osiris sembolleridir.





BULUT UYGARLIĞI


Nagalar, iç içe geçmiş sembollerin ne anlama geldiğini çok iyi anlamışlardı. Onlar, bu sembollerin altında neler yattığını ilk keşfeden uygarlıktı. Bununla birlikte, onların anavatanı, okyanusun diğer tarafında bulunan Orta Amerika'ydı. Yani Mu...

Mu kıtası, diğer kıtaların en uzak noktası sayılmakla beraber, onlar bu kıtaya "Nurdan Duvar" denmesini tercih etmişlerdir. Bu kelimelerin anlamı; Nurdan, yani uygarlıktan anlamında; Duvar ise, bulut anlamındadır. Kısaca "Bulut Uygarlığı" demektir.

Mu kıtasına bu adın konulmasının sebebi, uygarlığın en üst noktasında olduğunu belirtebilmek içindir. Mu kıtasının asıl adı olan Nurdan Duvar, bugünkü adıyla Orta Amerika'nın gerçek adıdır. Seneler boyu Orta Amerika halkı her zaman gerçeklerin arasında, kendi gerçeklerini bulmaya çalışmış, ancak sembollere yanlış anlamlar yüklenildiğinden gerçeklere ulaşılamamıştır. Bu halk için en önemli olan, diğer halklardan daha farklı olduklarını ve uygarlık kıtası Mu'dan geldiklerini tüm dünyaya kanıtlamaktır ki, nitekim bu da doğrudur.

Son yıllarda yapılan arkeolojik araştırmalar bu gerçeklerin doğruluğunu göstermektedir. Yapılan araştırmaların bir diğer göstergesi de, Atlantis'in gerçekten var olduğudur.





MISIR'IN GİZLİ ANAHTARI


Atlantis ve Mu, gerçeklerle yüzleşmeye hazır olarak beklemektedir. Bu bekleyişin artık sonuna gelindiğini, semboller ve yaşanılması kaçınılmaz olan gerçeklerle hep birlikte göreceğiz.

Mısır'ın gizli anahtarı; Mu'nun sağlamlık, güç ve kudret sembolü olan güneştir. Mu ve Atlantis, aynı kadere sahip iki anakara oldu. Felaketlerin en büyüğü görünse de; Atlantis ve Mu gizli felaketin bir gün geleceğini, sonraki nesiller için de belli aralıklarla gelmeye devam edeceğini biliyorlardı. Eğer daha öncesinde belirgin belirti ve sarsıntılar yaşanmasaydı, eğer seçilmiş bu iki halk belli bir öngörüye sahip olmasaydı; bu gerçeği, gelecek felaketi, Mısır sütunlarında görebilmek imkânsız olurdu.

Mısır'ın en eski dönemlerindeki sulama kuyuları, gizli tabletlerin gelecek nesillere aktarılmasında en korunaklı bölmeler oldu. Kuyular desteklenerek, en güçlü yapılandırmalardan biri olarak, bu dönemlere kadar varlığını sürdürdü.

Buradan yola çıkılarak, sulama kuyularını bulabilirsek, gerçeklere oldukça yaklaşmış oluruz.





ATLANTİS VE MU'NUN GİZEMİ


Mu ve Atlantis kıtalarının en büyük farkı; Mu'nun eğitim kıtası, Atlantis'in ise anavatan olmasıdır. Kutsal ve vahye dayalı metinlerden, Doğu ve Batı uygarlıklarının Atlantis ve Mu'dan çok şey öğrendiklerini; ama Tanrı'ya olan inançlarının zayıflığından dolayı, aynı uygarlığa sahip olmak yerine, çıkar ve toprak kavgalarına girdikleri anlaşılmaktadır.

Mısır da bulunan elyazması tabletlerin bir kısmının çalınarak; Atlantis'in gizli sembolünü bulup, onu ilk keşfeden olmak maksadıyla hazırlanmış türlü oyunlara rağmen, Atlantis üzerinden oynanan oyunlar başarısızlıkla sonuçlanmıştır. Bu sebepledir ki, Atlantis'e ait doküman oldukça az sayıdadır. Buna rağmen Atlantis hâlâ suların üzerinden dünyayı izlemektedir.

Atlantis elyazması tabletlerin büyük bir bölümü lâvlarla erimiş olsa da; varlığını sürdüren, fakat gün ışığına çıkmamış önemli bir bölümü halen keşfedilmeyi beklemektedir.

Son araştırmalarla bu tabletlerin yerine ulaşmak ne yazık ki mümkün olmadı. Bu gerçeklerle yola çıkıldığında, son tabletlerin yeri şu an da su yüzünde bulunan, Atlantis ve Mu anakaralarının içinde gizlidir. Onları bulabilmek sanılandan daha zordur. Üzerlerine inşa edilen sanayii şehirleri onları görünmez kılmakla beraber; yine de bir takım yerlerdeki gizli hazineler, hâlâ bakir topraklarla örtülü beklemektedir.

Eğer bunlara ulaşılmak isteniyorsa, muhakkak ki bu kitabın önemli bir delil olarak ele alınması gerekmektedir. Bilirkişiler tarafından okunduğunda gün yüzüne çıkmayan bilgiler muhakkak görülebilecektir.





BÜYÜK YOLA AÇILAN KIRK SÜTUN




Neden Rishi, Churchward'e Naacal tabletlerini gösterdi?



Bu, başka tabletlerin anakarada bulunduğunu ve Chur-chward'ün bu izleri takip ederek gerçeklere ulaşma yolunda önemli adımlar attığını göstermektedir. Taşa oyulmuş semboller, cevapları bize göstermektedir. Atlantislilerin bize söylemek istediği gerçekler, ilk sembollerin ifade ettiği bilgiler ışığında araştırma yapmamızdır. Bunu Uygur sembollerinden de anlayabilir ve görebiliriz.

Sembolleri gösterirken, kırk sütun bir araya gelerek, büyük yol ortaya çıkacaktır. Bu, mevcut araştırmalar yapılırken atlanılan en önemli ve keskin detaydır. Bildiğimiz sistemlerin ifade ettiği yol doğru olsaydı; bu sembollerin anlamlarını bugün öğrenmiş olur, kayıp kıta Atlantis ve Mu ile ilgili tüm verilere ulaşırdık. Akıldan toplayıp bir araya getirilen bilgiler, bize, orijinal sembollerden hiçbir sağlam işaret vermemektedir. Doğru yolu anlayabilmek, dokuz cevabı bir araya getirmekle mümkün olabilecektir.

Anlayamadığımız gerçekler, sadece açıklayamadığımız işaretlerin toplanmasıyla ortaya çıkacaktır.





DOKUZ CEVAP


Bu dokuz cevaba sırasıyla bakacak olursak...





1.


Mu'nun çocukları, belgelerin emredildiği gibi ne zaman yazılmış olduğunu söylemektedir. Yaratıcının on iç içe geçmiş elyazması tabletlerinden, Mu'nun ve Atlantis'in gizemi çözülebilir.

Aşağıdaki gördüğünüz sembol, on iç içe geçmiş gözlerle nasıl bir yol izlememiz gerektiğini ifade etmektedir.





2.


Kutsal metinlerden, diriliş, tekrar doğuş, ortaya çıkış anahtarlarını kanıtlayabiliriz. Mu'nun çocukları, sembollerini yumuşak toprağa anlatarak, büyük Ra'nın işleyişini, tüm gerçeklerini simgelerle anlatmaktadır. "Büyük gerçek güçlerin" anlamına gelen çizim, gördüğünüz altı köşeli yıldızdır.





3.


Batık kıta Atlantis ve Mu sembolleri, elyazması tabletlerde karşımıza çıkmaktadır. Atlantis ve Mu uygarlığını kullanılan semboller kanıtlamaktadır.

Naacal tabletleri ise; Mısır'ın eski dönemlerinde gizli bölmelerin olduğunu, bu bölmelerin resimlerini, gizli yerlerde muhafaza ettiklerini anlatmaktadır.

Rirana Suları, en güçlü bölmelerden biridir. Güçlü yapılandırmalarla desteklenmiş özel bölmeler, sulama kanallarının arasında, her çeşit felaketlere karşı korunmaya alınmıştır.





4.


Mısır alfabesinde bulunan belirli figürler, önemli metinler; güneşin, anakara Atlantis sulara gömülürken, geriye kalanlarında kaybolmasıyla, karardığının altını özellikle çizmektedir.

Güneşin kararması açıkça göstermektedir ki; lâv akıntılarından çıkan dumanın, güneşi kapattığı ve görünmez kıldığıdır.





5.


Atlantis, Atlas Okyanusunda bir kıtadır. Bu kıtada mevcut olan ilk nesiller, Uygur Türkleri ve Nagalardır.

Nagalar, geçmiş zaman kuşatılmış olan Cenova halkından kişilerdir. Uygur Türkleri ise, Osiris halkıdır. Bu sebepledir ki, Osiris sembolleri, Uygur Türkleri'nin sembolleriyle hemen hemen aynıdır ve aynı özellikler taşımaktadır.





6.


Dinsel öğretilerde kullanılan semboller, Osiris sembolleridir. Semboller, tekrar doğuşu anlatan bilgiler içerir ve bu bilgiler dinsel öğretilerde kullanılırdı.

Osiris dini, büyük Ra ve güneş cennetlerini anlatır; Doğu ve Batı uygarlıkları da ana metinlerde açıkça belirtilirdi. Naacal elyazması tabletlerinde, Uygur eski yazılarında tüm bunlar karşımıza çıkmaktadır.





7.


Naacal tabletlerini ilk bulan Amerika Arkeoloji Merkezi, çok önemli bir detayı maalesef atlamış bulundu. Bu önemli detay, gerçek son firavun olan Osiris ve sembolleridir. Eğer bunlar üzerinde yeterli araştırmalar yapılabilseydi, Mu ve Atlantis'in varlığını netleştirmiş olacaklardı.





8.


Atlantis, hâlâ ortaya çıkarılamadı. Bunu çıkartabilecek gizli semboller, sizlerin gözlerinin önünde bulunuyor.

Onlara bakarken, hiçbir toprağın sular altında kalmayıp, er geç bir gün su yüzüne çıkacağı unutulmamalıdır.





9.


Atlantis'in ortaya çıkışı yüzyıl sonra olsa da muhakkak gerçekleşeceğine göre, bu kıtanın varlığını sürdürüyor olması gerekir.





TAU


Tau, anakaralar Atlantis ve Mu'nun yeniden doğuşunu ve dirilişini simgeler. Kral Ra'nın olduğu dünyaya tekrar dönüşü anlatır.

Simgeleri, hiyeratik harf (T) ve (M)' dir. Tau olan, hiyeratik (T) ve Mu anlamına gelen, hiyeratik (M).





BÜYÜK YOL


Mu'nun çocukları, Atlantis'i bulmak için adım adım, iz sürer gibi, sembolleri ve işaretleri takip ederek yol almamız gerektiğini söylüyor. Mu'nun gerçekleri Atlantis'den geçiyor. Elyazması metinlerde büyük gerçekten bahsederek, doğru şekilde ifade etmeye çalışmışlardır. Mu ve Atlantis, yanlışı anlamış ve bunu bıraktıkları ipuçlarıyla anlatmak istemişlerdir.

Osiris kıtaları Atlantis ve Mu, çok yetersiz bilgiler ışığında araştırmalar yapıldığından, kaynağını ancak Arkeoloji Bilimi görebilecektir. Bu sembolde, kıtaların durumunu çok açık bir şekilde görebilmek mümkündür.





İLAHÎ HENNU KAYIĞI


Biraz daha sembollere göz atacak olursak; tekrar doğuşun, dirilişin gerçek sembollerinden biri olan "İlahî Hennu Kayığı" karşımıza çıkar.

Bu kutsal kayık, Osiris'in en büyük sembollerinden biridir. Ölü bedenlerin onunla taşındığını işaret eden kutsal metinler, tekrar doğuşun gerçekleşebilmesi için, tek Tanrı'nın karşısına onunla gidildiğini ifade etmektedir. Kutsal metinler, İlahî Hennu Kayığıyla bedenlerin yeniden dirilişinin gerçekleştirildiğini söyler. Ölü bedenler, kutsal Tanrı'nın huzuruna İlahî Hennu Kayığıyla çıkarılırdı.

Atlanılan asıl gerçek ise, bunun Tanrı ve Osiris adına yapılan bir mumyalama töreni olduğuydu. Bu törenin ana dayanağı, Osiris'in ölümsüzlük başaklarının okyanusun sularına bırakılmasıydı. İlahî Tanrı'nın yol göstermek için Osiris'i göndermiş olduğuna inanmaları, İlahî Hennu Kayığıyla mümkün olabilirdi.





İKİ KENARLI KARE


İki kenarlı karenin sembollerin en güçlülerinden biri olmasının sebebi, Doğu ve Batı uygarlıklarının güçlerini de bir araya getirdiğini düşünmelerinden dolayıdır. Gücün büyüklüğünü ve sağlamlığını anlatabilmek maksadıyla çift kenarlı olarak tasvir edilmiştir.





OSİRİS TACI, KUTSAL LOTUS VE SEJENTİ


Mu elyazması tabletlerinden öğrendiğimiz bir diğer gerçek, son gerçek firavun olan Osiris ve tacıdır.

Bu sembol taç, nesiller boyu birçok uygarlıklarında baş sembolü olmuştur. Kraliyet ünvanı, Serenati selamı, surların sembolü, eski uygarlık amblemleri, Osmanlı hükümranları ve son firavunun sembolü gibi, birçok uygarlık bu sembolü kullanmıştır.

Kayıp kıta Atlantis ve Mu'ya dönecek olursak, bu sembol kral Osiris'in ölümsüzlük tacıdır. Bunlar, tacın üzerinde bulunan renkli tüylerle sembolize edilmiştir. Osiris bu tacı takan son firavundur.

Mumyalanmış Osiris bedeni hâlâ bu tacı taşımaktadır. Bakir toprakların altında bulunan Osiris, dünyaya döneceği günü beklemektedir. O zaman geldiğinde Atlantis ve Mu'nun sırları da çözülecektir.

Kutsal Lotuslardan oluştuğu söylenen tacın asıl anlamı, gözdür. Lotus çiçekleri olarak varsayılan tüyler, kutsal gözü yani "SEJENTİ"yi (belirgin olmak) temsil etmektedir.

Sejentiyi tam olarak ifade etmek gerekirse; belirgin ve herkesçe bilinen gözün yukarıdan izlemesi anlamındadır. Sejentiyi daha iyi anlamak için diğer kayıp tabletlerinde bulunması gerekir. Bu tabletlerin bir kısmı Mısır da, diğerleri ise Atlantis'in yeniden doğduğu, yeni yerinde beklemektedir.

Anlamını sejentiyle kuvvetlendiren Lotus, kısaca var olmayan gözdür. Bu göz, görünmez ama görür. Lotuslarla örülü tacı yalnızca seçilmişler takabilir. Görünmez olup, her şeyi görebilen bu göz Tanrı'yı temsil etmektedir. Dolayısıyla Lotuslarla örülü tacı, yalnız Tanrı'yı temsil eden kişiler takabilir. Osiris'in, Tanrı'nın ilahi temsilcisi olduğunu düşündükleri gibi...

Diğer yandan "CURANTAM" anlamına gelen bir göz daha vardır ki, bu da "dahiyane göz" anlamındadır. Bu göz medeniyetlerin başında bulunan kişileri temsil eder. Yani her medeniyetin kendi Curantamı vardır. Osiris aynı zamanda Atlantis halkının Curantamıdır.





MAYA, HİNDU VE BABİL


Mu ve Atlantis sonrası dönem uygarlıkları da aynı yolda yürümeye gayret etseler de, başarılı olamamışlardır. Bunlar Maya, Hindu ve Babil'dir. Bu dönem uygarlıkların Atlantis ve Mu'nun sahip olduğu öngörüye sahip olmadıkları; gelecek nesiller için herhangi bir belge ve bilgi, varlıklarını nasıl sürdürdüklerine dair bir işaret ya da iz bırakmadıkları çok net bir şekilde gözlenmektedir.

Bu uygarlıklar tamamiyle kurulu düzen üzerine yaşamışlar ve sonrasında gelen bunun gibi nice uygarlıklar da daha iyisini istemek yerine, sahip olduklarıyla yetinmişlerdir. Bu uygarlıkların en başında Mayalar gelmektedir.

Mayalara ait bir takım yapı ve tabletlere rastlanılsa da, Mu ve Atlantis'in sahip olduğu medeniyete ve öngörüye sahip olamadıkları açıkça görülmektedir.





JAMES CHURCHWARD




Yıllar boyu büyük araştırmalar yapmış ve hayatını buna adamış olan araştırmacıların en büyük isteği, kayıp kıta Atlantis ve Mu'nun varlığını tüm dünya medeniyetlerine kanıtlayabilmekti. Bu araştırmacıların en önemlisi hiç şüphesiz ki, James Churchward'dür.

Arkeoloji biliminden, özellikle Mu'dan söz edildiğinde ilk akla gelen Churchward'ün adıdır. Bu gerçek araştırmacının yaptığı en büyük araştırma, Mu kıtası ve sembolleridir. Churchward, iki kıtayı birbirinden ayrı ve daha bağımsız düşünmüştür.

Bunun doğru olmadığını kanıtlayacak tabletlere ulaşılamadığından, Atlantis geçmiş dönemlerin en eski efsanesi olarak literatürlerde yer almak zorunda kalmıştır.

Oysa insanoğlunun ilk ayak bastığı anakara Atlantis'tir. Bu gerçeği yok saymak, Atlantis'le olan bağlarımızı göz ardı etmekle aynı anlama gelmektedir.





OSİRİS'İN GÖZÜNDEKİ SIRLAR


Atlantis'in büyük bir bölümünün hâlâ sularla çevrili olduğunu ama göğü gördüğünü çok açık olarak ifade eden bir diğer sembol, Osiris'in gözüdür. Osiris'in oğlu olarak bilinen Horus ve ona ait olduğu rivayet edilen göz, gerçekte Osiris'i, Atlantis'i ve Osiris'in gözünü temsil etmektedir.

Bu göze dikkatle bakıldığında Atlantis'in yaşadığı felaketi ve sonrasını; aynı zamanda Osiris mumyasının içinde bulunduğu sandığı çok açık bir şekilde görmek mümkündür...

Göz bebeği, volkanik patlama olduğunu, bu da güneşin kararmasını, lâvlardan çıkan dumanların güneşi örterek, nasıl görünmez kıldığını açıkça ifade etmektedir.

Göz bebeğine dikkatle bakıldığında, volkanik dağları, lâvları simgeleyen kırmızı bir ateş denizine dönüştüğünü çok net görebiliriz.

Göz renginin maviliği, okyanus sularına gömüldüğünü göstermeye çalışmaktadır. Göz bebeği, volkanik dağların ve patlamaların en açık göstergesidir.

Göz bebeğini çevreleyen, neler olduğunu gösteren beyaz kısım, açık bir şekilde göğü gördüğünü anlatmaktadır.





KAYIP KITALARIN GERÇEKLERİ


Mu, anavatanı Atlantis'i kanıtlamaktadır. Mu uygarlığının üzerinde bulunduğunu simgeler ifade etmektedir. İç içe geçmiş semboller, Mu'nun çocukları, tabletler, geçmişlerini kanıtlamaktadır.

Büyük Atlantis'in parçalanmış olmasıyla, Mu'nun kaderi de değişmiştir. Bu sebeple geçmişlerinin lâv olacağını, anavatanlarını kaybedeceklerini kanıtlamak üzere anlamlı semboller bırakmışlardır.

Atlantis, Doğu ve Batı uygarlıkların odak noktası olmuş, Mu ise eğitim kıtası olmuştur. Mu, geçmişlerini ifade ederken, Atlantis'in denizlerinin çok tehlikeli olduğunu, Mu'nun daha güvenli olduğunu ifade ederek anlatmaya çalışmışlar; ama, denizlerin ayrı olması bu felaketi aynı anda yaşamalarına engel olamamıştır.

Mu'nun ve Atlantis'in aynı kadere sahip olmaları bir tesadüf değildir. Tabletlerden ortaya çıkan gerçekleri, Mısır da bulmak mümkündür. Atlas Okyanusunda volkanik yanardağ patlamaları yaşandığını; ama Mu'nun bulunduğu Pasifik Okyanusunda yıkıcı depremler olduğunu bu tabletlerden çok açık görebiliriz.

Atlas Okyanusundaki volkanik patlamayla, denizler buralardan diğer kıtalara kadar depremi oluşturmuştur. Bu da Mu'nun aynı anda depremi yaşamasının sebebini çok açık göstermektedir.

Volkanik patlamanın bu kadar şiddetli olmasının, depremi tetiklemesinin sebebi, deniz altında bulunan fayların daha ince olmasından kaynaklanmaktadır.

Mu, depremi yaşarken, Atlantis lâvlardan çıkan ateşlere teslim olmuştur. Bu da bize Mu ve Atlantis'in aynı anda, farklı sularda nasıl bir felaketler zinciri yaşadıklarını göstermektedir. Her iki anakaranın da öncesini ve son şeklini alan değişen haritasını gördüğünüz sembol çok net bir şekilde ifade etmektedir.





OSİRİS VE DEVAM EDEN SOYU


Mısır, Doğu ve Batı uygarlıklarının en büyük kültür merkezidir. Mısır'ın bu uygarlıklara kattığı en büyük servet, Osiris düzenidir. Bu düzen insanların birbirleriyle olan bağlarının korunmasına yönelik bir anlayıştır.

Uygur Türkleri, nesillerdir Atlantis'in soyunu sürdürmektedir. Ancak geçmişteki uygarlık hakkında ve onun gerçekleriyle ilgili hiçbir bilgi bugüne kadar ortaya çıkarılamamıştır ya da çıkartılmak istenmemiştir. Hatta öyle ki, Uygur Türkleri bilinen en eski Türk kavmi olmasına rağmen; Türk soylarından ayrı ve daha farklı oldukları gösterilmeye çalışılmış; gerçek Türk soyları ile ilişkilendirilmemesi gerektiği özenle belirtilmiştir.

Şimdi Osiris'in tüm gerçekleri suların üzerine çıkmış, keşfedilmeyi beklemektedir. Bunu kanıtlayacak ve ortaya çıkaracak tüm belge ve bilgiler halen varlığını sürdürmekle beraber, yazılanların ışığında gün yüzüne çıkacaktır.



Osiris ve onun soyuna en yakın medeniyet, Türk soyudur. Uzun zaman önce Atatürk tarafından başlatılmış olan araştırmaların sonucu, bu kitapta anlatılarak gerçek sonuç açıklanmaktadır.





ATLANTİS'İN KONUMUNA SON NOKTA


Atlas Okyanusu, diğer okyanuslardan farklı olarak volkanik dağların merkezidir. Bu okyanusun asıl denizlere doğru giden bölgesi, okyanustan çıkan lâvların akışıyla değişmiştir. Bunun sonucu olarak şu an ki göller bölgesi oluşmuştur. Sadece göllerle kalmamış, bütün karaların görünümü değişmiştir.

Ortaya çıkan yeni harita son şeklini almış ve bugüne kadar değişmeden gelmiştir. Bunların oluşumu sonucu ortaya çıkan anakaralar daha belirgin olarak görülebilmektedir. Mesela Kanarya Adaları gibi...

Bu lâvların oluşumunu etkilediği en önemli bir diğer yer, Atlantis'in şu an ki konumudur. Bununla ilgili olarak söylenebilecek tek şey onun yeridir. Burası İZLANDA'dır.

İzlanda deniz fenerleri, bu gerçeğin üzerine kurulmuş olarak ayakta durmaktadır. Onun içindir ki, Atlas Okyanusu sularının tam ortasında bulunmaktadır.

Son yüzyılda olan bu değişimin ışığında gerçek anakaranın yeri karşımıza çıkmıştır.

İzlanda bu büyük anakaranın, yaşayan, denizlerdeki son parçasıdır. Bu parça sadece Atlantis'in küçük bir bölümüdür. Diğer parçalar hâlâ suların altında gömülü durumdadır.

Atlantis'in önemli bir kısmı onlara verilmiştir ama, İzlanda halkı bundan habersiz olarak varlığını sürdürmektedir. Geçen yıllar onların bu eski medeniyete olan merakını söndürmüş olsa da, hâlâ buna inanan bir takım arkeologlar bulunmaktadır.





OSİRİS MUMYASI


İzlanda halkının senelerden beri uğraşılan bu volkanik dağlarının birçoğu sönmüş görünse de, yakın tarihte ve belli aralıklarla maalesef ki tekrar lâvlarını püskürtmeye başlaması an meselesidir.

İzlanda halkı bu dağların arasında yaşayan, küçük ama güzel ve seçkin bir medeniyettir. Bu onların alın yazısıdır. Bununla beraber olabilecek herhangi bir patlamaya karşı da hazırlıklı duruma gelmişlerdir.

İzlanda'nın en büyük sembolü olan deniz fenerleri, anakaranın en değerli parçalarındandır. Deniz fenerlerinin bulunduğu konumları işaret etmek, en güzel gösterge olacaktır. Onların yeri, Atlantis kıtasının en değerli, en güzel parçasıdır.

Osiris'in mumyalanmış bedeni, bu deniz fenerlerinin birinin altında bulunmaktadır. Adını henüz söylemek istemediğim bu deniz feneri, altında sakladığı hazineden habersiz ışıldamaya devam etmektedir. Bunu anlatabilmenin en güzel yolu sembollerdir.





ATLANTİS VE MU SOYLARI KİMLERDİR?


Suların bıraktığı izleri takip eden arkeolojinin göremediği gerçek, aslında diğer kıtanın anavatan olmasıydı: Yani Atlantis...

Sonraki dönemlerden bile daha önde bir uygarlığa sahip olan Atlantis, oldukça kötü bir sona yenik düştü. Bu son, tüm dünyanın kaderini etkiledi. Yakın bir zamanda tekrar edecek olan dünya üzerindeki değişimler gibi... Onun izinden giden Mu da, aynı kaderi paylaştı. Bunun en büyük ispatı bıraktıkları sembollerdir. Onlar her zaman geleceklerini önceden gören, öngörü sahibi bir topluluk olarak anılmıştır.

Suların üzerinde kalan bir kısım yerlere sığınarak hayatlarını devam ettirmeye çalıştılarsa da, bunu başaramadıklarını anladıklarında bir bir göç etmeye başlamış ve yeni anavatan seçmişlerdir.

Atlantis halkından kurtulan birkaç insanla, Mu'dan kurtulanlar aldıkları eğitimle bir gemi inşa ederek okyanusa açıldılar.Bu insanların çoğu yeni yerleşim yeri olarak Mısır'ı seçtiler. Oradan da bazıları Orta Amerika'ya geri döndü. Yani anavatanları olan eski adıyla, Mu kıtasına.

Bu insanların çoğu burada kalsa da, bazıları anakaralarını terk ederek Osmanlı İmparatorluğu topraklarına yerleşti. Sonradan bu topluluklar anavatan olarak, şimdiki adıyla Türkiye'yi seçtiler.

Sanki bilinen bir izi takip eder gibi, buradan tekrar Mısır'a göçtüler. Osmanlı İmparatorluğunun çöküş döneminde, Atlantis halkı şimdi ki adıyla Türkiye topraklarına geri döndü. Hayatlarının sonuna kadar da burada yaşadılar.

Bu bilgilerin doğruluğunu gösteren sembollerden de anlaşılacağı gibi, bize tüm anakaranın işleyişini çok net göstermektedir.





ATLANTİS VE MU ÇOCUKLARI


Bugün, dünyayı sarsacak olan bu bilgiler olmadan, birçok olay hakkında oluşan yanlış bilgilendirmeler sonrasında söylenebilecek tek şey:

Atlantis çocuklarının, Türk halkı...

Mu çocuklarının da, Mısır halkı ve Orta Amerika halkı olduğudur.

Böylelikle bir tarih daha aydınlanmıştır. Bunun sonucunda ortaya çıkacak tüm hazinelerden, dünya insanları faydalanabilecektir.

Bu, Osiris'in kurduğu düzenin sadece kendi halkını değil, tüm dünyayı içine aldığını açıklamaktadır.





SIRLARLA ÖRÜLÜ SEMBOLLER





"Nurdan Duvar" yani "Bulut Uygarlığı"nın sembolüdür. Bu sembol sanayiinin ve sanayii ile ilgili tüm dalların gelişmiş en üst noktaya ulaştığını göstermektedir.





Sembollerin içinde en göze batan budur. Bu semboldeki motifler geleceği anlatmaktadır. Geleceğin daha iyi ve uygar cevaplar hak ettiğinin altını özellikle çizmektedir. Cevaplar ise, sembollerin içinde gizlidir.

"Anahtarı, dünya düzeni yerine oturduğu zaman görülebilir" anlamına gelmektedir.





İç içe geçmiş sembollerin asıl anlamı, çok açık bir şekilde bellidir. Bu semboller, Osiris'in gerçek adıdır.

Naacal Tabletlerindeki sembollerin yok olması, sanayii medeniyetlerinin en büyük kaybıdır.





Bu sembollerde dört parça halinde oluşumu görmekteyiz. Sırayla bakacak olursak; ilk şekil dumanın oluşumudur. Dumanı anlamlı kılmak için, kareler halinde yan yana çıkarak oluşturduğu parçaları görmekteyiz.

İkinci şekil olan piramitlerin oluşumu ise, diğer şekillere anlam katmak amacıyla düzenlenmiştir.

Üçüncü şekil olan gözlerin ışığı, tüm dünyayı gördüğünü ve görmeye devam edeceğini anlatmaktadır.

Dördüncü şekil ise diğerlerinden farklı olarak, yıldızlarla dünyanın yerini göstermektedir. Bu yıldızlara dikkatle bakıldığında, ortada yeni oluşan bir üçgenin, yani yeni bir dünya, yeni bir medeniyet oluşumu çok rahatlıkla gözlenebilmektedir. Bir diğer ifadeyle Osiris'in yeni dünyası oluşmaktadır.





Gördüğünüz sembol Curantamın (medeniyetlerin dahiyane gözü) bir başka ifade ediliş şekli bölümüdür.





Osiris'in gözü, gerçek Curantamın gözüdür. Curantam, Atlantis ve Mu başta olmak üzere; geçmişte ve gelecekte her medeniyetin başında bulunan yönetim kadrosunun dahiyane gözünü temsil etmektedir.





Bu sembol bilindiği gibi Osiris'in güneş sembolüdür.





Osiris'in gözünü açmak üzere olduğunu gösteren semboldür.





Osiris mumyasının bulunduğu bir Naacal tabletinin şeklidir. Bu tabletler şu an da İzlanda da bir deniz fenerinin altında beklemektedir.





Üçgen sembolü, uygarlığın, medeniyetlerin ve sağlamlık ilkesinin en büyük sembolüdür.





Atlantis'in diğer uygarlıkların üzerinde bulunduğunu ve her zaman da böyle olacağını gösteren semboldür.





Bu semboller, Atlantis'in suların üzerinde bulunduğunun en açık ve gerçek göstergesidir.





Bir başka "Nurdan Duvar" sembolü.

(Bulut Uygarlığı)





Bu semboldeki üçgenler, Doğu ve Batı uygarlıklarını simgelemektedir. Tüm medeniyetlerin birleşimi ise, Tanrı'yı işaret etmektedir.





Bu sembol, gün ışığına çıkan ender sembollerden biridir. Sembolün anlamı, geleceğin daha iyi olacağını ve olması gerektiğini bildirmektir.





Semboller, bu uygarlıktan daha üst uygarlığa çıkmamız gerektiğini söylüyor. Anahtar olarak, azimle çalışmak ve birlik içinde olunması gerektiği vurgulanmıştır.





Bu sembolün gerçek anlamı, Osiris sembollerinin yerini göstermektir. Aslında çok uzak olmayan bu sembolün yeri, Mısır da bulunan sütunlarda gizlidir.





Osiris'in mumyalanmış bedeninin gün ışığına çıkmak üzere olduğunu gösteren semboldür.





Osiris'in dünya düzenini istediğinin en açık göstergesi bu sembolde gizlidir.





Sembolik olan bu göz, Osiris'in gözüdür. Altında duran motifler, gerçek yaşama açılan yollardır.





Bu sembolün anlamı adının içinde gizlidir. Serabı-nel... Yani serap gibi bir dünya. Bu da bir başka anlatış yoludur. Kısaca buna "Serap Dünyası" diyebiliriz.

Serap burada anlam olarak, dünyanın bildiği ama görülemeyen değerlerin bütünü olarak ifade edilmektedir.





Bu sembolün amacı, Atlantis'in geriye doğru sayıma başladığını ifade etmektir. Sembolün gösterdiği çizgiler, bugünden sonra açılacak olan yolların, gittikçe büyüyerek ilerleyeceğini gösteriyor. Diğer bir deyişle, sanki bir gün geri dönülecek olan yolların anlatım şeklidir.





Mısır'ın gizli anahtarı olan bu sembol, geçmişle gelecek arasında kurulacak bağ için çok önemli bir göstergedir. Sembolün şekline bakıldığında, büyük Nil'in şeklini çok rahatlıkla görebiliriz.

Buradaki en önemli ayrıntı, semboldeki çizginin yeridir. Bu çizginin ana amacı, doğru yolu göstermektir. Bu da demek oluyor ki, Nil'in o bölgesindeki sulama kanalları çok önemli hazineler barındırmaktadır.





Bu sembol görüldüğü gibi aydınlık dünyanın en mükemmel göstergesidir. Semboldeki şekiller, ışığı ve nasıl ulaşılacağını ifade etmektedir.





Curantamın gösterdiği bağlantıyı işaret eden şekiller, Osiris'in bakışlarıdır. Semboller, gözlerinin işaret ettiği anlamın nedenini anlatmaktadır. Kısaca, yitirilen dünya denge ve düzenini ifade etmektedir.





Bu sembolde, Osiris'in yeni dünyasının oluşumu daha net görülebilmektedir.





Görüldüğü üzere Kutsal Lotus Çiçeği sembolüdür. Sembolün asıl anlamı, gözdür. Yani Kutsal Göz. Görünmez ama her şeyi görür.





Bu sembol, Curantamın her zaman tüm medeniyetleri de içine alacak şekilde geliştiği ve sonraki nesillerde de öyle olması gerektiğini vurgulamaktadır.





Sembollerin ve medeniyetlerin atası Curantam, güneşin kararmasını, bunu Atlantis halkının sembollerle ifade etmesini açıklamaktadır. Burada anlatılmak istenen, sonuçsuz kalan araştırmaların, su kuyularına inilerek yapılması gerektiğidir. Bu su kuyularının derinlerine inildiğinde, asıl anlatılmak istenen ortaya çıkacaktır.





Bu semboller, görüldüğü gibi sütunların üzerine oyularak yapılmış en temel sembollerdir. Burada görülen sütunların asıl hedefi, bulunduğu konumun yerini bildirmektir. Sembollerden yola çıkılarak oyulan motifler, sandığın yerini bizlere göstermektedir.





Bu sembollere dikkatle bakıldığında ilk göze çarpan, ortada bulunan sembolün değil; çevresindeki şekillerin nasıl dizildiğidir. Sembollere anlam veren bu diziliş sırasıdır. Ortada duran bir insan tasviri ve onu sırasıyla çevreleyen anlamlı şekiller bulunmaktadır.





Bu sembollerde alt kısımda bulunan çizgiler, Osiris yapılandırmalarını gösteren yollardır. Bu yolların sonu, piramitlerin diğerlerinden farklı olarak yapılandırıldığını ifade etmektedir. Görülen diğer şekiller, orada bulunan yolların diğerlerinden farklı olarak ortaya çıkarıldığını gösteren yollardır.

Üst kısımda bulunan iç içe geçmiş üçgenler ve üzerinde bulunan simgelerde anlatılmak istenen, curantamın gözlerimizin önünde bulunduğudur. Asıl hedef alınması gereken şeyler, curantamın iç içe geçmiş üçgenlerin içinde gizli olduğunu ifade etmektedir.





Sembollerin, diğer sembollerle olan bağını burada da görebiliriz.





Burada gördüğünüz semboller, bir ışığın dağılımı gibi, tüm dünyaya iletilmesi gereken mesajları içermektedir. Sembollerin üzerinde bulunan şekiller, mesajların en küçük medeniyetten, en büyük medeniyete kadar iletilmesi gerektiğini ifade etmektedir.





Bu sembolün ana teması, Atlantis'in hâlâ aydınlığı görmesidir. Güneşle aydınlanan Atlantis, bir bölümünde aydınlığı kaybetmiş olsa da, hâlâ gün ışığıyla aydınlanan parlak bir bölümü su yüzünde bulunmaktadır. Bu, piramitin diğerlerine göre daha parlak olduğunu kanıtlamaktadır.





Bu sembolün amacı, gelecekte çıkacak sorunlara, varlıklarını sürdüren diğer medeniyetlerle birlik içinde önceden hazırlıklı olmayı ifade etmektir.





Lâvlardan çıkan duman bulutlarıyla kararan güneşin sembolü.





Bu sembol güneşin aydınlattığı piramitlerden oluşmaktadır.





Bu sembolün anlamı, diğer tüm medeniyetlerin başlangıç noktasının Atlantis ve Mu olduğunu gösterebilmektir. Diğer medeniyetler, onların birer koludur.

Tüm medeniyetlerin Atlantis ve Mu da birleştiğini ifade etmektedir.





Bu sembolün hizmet ettiği "rahip atama", curantam ile aynı amacı taşıdığından "sembollerin baş tacı" denilir. Değerli bir semboldür.





Üçgenlerin şekil olarak anlamları iki şekildedir.

Birincisi ve en önemlisi, üçgenlerin bir devlet sembolü olarak kullanılmasıdır.

İkincisi, bu yöntemle kurulan yapıların sağlam olmasını ve dik durmasını sağlamak içindir.





Sembolde görülen yılan figürü, adil olmak anlamında diğerlerinden farklı olarak kullanılmıştır.





Son olarak,

Gördüğünüz bu sembol, Osiris düzeninin sembolüdür.

"Çalış ve adil ol..."





OSİRİS DÜZENİ


Osiris düzeni, tüm dünya medeniyetlerini içine alan büyük bir yaşam şekli gibidir. Bu düzende amaç, medeniyetlere dünya düzenini devam ettirmeyi ve korumayı öğretmektir. Birçok medeniyetin bu işleyişi kaybetmiş olması, Atlantis ve Mu'ya olan önemi azaltmaktadır.

Kaybedilen Osiris düzeninin işleyişini yeniden kazanabilmek, ancak saymakla bitmeyecek sorulara cevap bulmakla mümkün olabilecektir. Kaybedilen değerler, Osiris düzeninin en büyük parçasıdır. Diğer bir deyişle; öğrenme, bilgilerle donatılma, ilerleme ve yaşayan tüm canlar için bulunduğu noktadan daha ileriye gitme sağlanmalıdır.

Kurallara uymak, başka medeniyetlere verilebilecek en güzel cevap olacaktır. İlginin, yaşayan tüm canlar üzerinde olması için, Osiris düzeninin harfiyen uygulanması gerekir.

Bu şartlardan ilki, işleyişi devam ettirmeyi amaçlamaktır. Bu düzen, eğer gerçekten iyi bir düzen olmasaydı, gelecek nesillere bu kadar değerli bilgiler bırakılamazdı. Görüldüğü gibi dünya düzeni ancak bu şekilde korunmuş olacaktır.

İkincisi, bu düzen içinde bulunan canların, şu anda bir yerlerde başka bir medeniyetin devamını sağlıyor olması, onun bu düzeni sorularıyla değerli kılarak cevap araması, Osiris düzeninin anlamının ve işleyişinin büyüklüğünü kanıtlamaktadır.

Üçüncü olarak, bu düzen içerisinde bulunmuş olan canların soylarının devam ediyor olması, diğer medeniyetlere örnek teşkil etmesi için süreklilik arz eden düzenin bir parçasıdır.

Yapılması gereken bir diğer kural, bu düzen içinde bulunmuş olan canların soylarının, tekrar Osiris düzenine sahip çıkmalarıdır. Ancak bu şekilde dünya düzeni yeniden kurulmuş olacaktır.

Başka medeniyetlerle birlik olmak, yapılması gerekenlerin başında gelmektedir. Öğrenilmesi gereken en önemli kural budur. Dünya düzenini korumakla mükellef medeniyetlerin başında; Mısır halkı, Amerika Nagal halkı, İzlanda halkı ve Türk halkları gelmektedir.

Mısır'ın dünyanın kültür merkezi oluşu, Amerika Nagal soyunun öneminin büyük olması, Türkiye Türklerinin soyunun Atlantis halkı olması ve İzlanda'nın Atlantis'in en güzel parçası olması asla bir tesadüf değildir.

Bu medeniyetlerin ortak noktası şu anda İzlanda da bulunmaktadır. Şu andan itibaren İzlanda da yaşanacak iyi-orta-kötü her olay tüm dünya medeniyetlerini derinden etkileyecektir.





KAYIP KITA ATLANTİS, MU VE BUGÜNÜN DÜNYASIYLA İLİŞKİSİ


Tarihin gerçekleri, sembollerin sahip olduğu gizli yolları işaret etmektedir. Bu yolların en belirgin özelliği, geçmişte olan ve gelecekte de devam edecek olan belirgin olayların, bir bütün olarak iç içe bulunmalarıdır. Ele geçen tabletler gerçekleri çok açık bir şekilde ortaya koysa da, parçaların tek tek ele alınması, gelecekle olan bağlarını koparmaktadır.

Kayıp kıtaların ortaya çıkması bu yolları önümüze serecektir. Dünyanın her bölümünde aynı anda oluşan depremler, volkanik patlamalar, tsunamiler, sel felaketleri, hortumlar ve gelişen bir takım felaketlerin dayandığı asıl nokta ortaya çıkacaktır. Bugün kayıp kıtaların bulunması her ne kadar hiçbir şeyi değiştirmeyecek gibi görünse de; dünya uygarlıkları tüm sorularının cevaplarını, nedenlerini, sebeplerini, içinde barındırdığı gerçekleri ve önemini çok açık bir şekilde görebilecektir. Bu bilgiler ışığında gerekli araştırmalar yapıldığı takdirde, her şey net bir şekilde ortaya çıkacaktır.

Atlantis ve Mu'nun yaşadıkları bir tesadüf olsaydı, bugünün dünyasında olanlarla böylesine ortak noktaların bir araya gelmesi de bir tesadüf sayılabilirdi. Sadece bununla kalmayıp, dünya uygarlıklarının gerek kendi içlerinde, gerekse de birbirleri arasındaki düzensizlik de aynı ölçüde bir ortak nokta olmazdı. Tüm bu soruları ve cevaplarını, Osiris düzeni içinde görebiliriz.

Sahip olduğumuz uygarlığın en üst seviyede olması, gücümüzü aşan bir takım olaylardan bizleri korumaya yetmeyecektir. Atlantis ve Mu uygarlıklarında olduğu gibi... Burada karşımıza çıkan bir diğer gerçek tarihin bir kez daha tekerrür edeceğidir.





OSİRİS VE İSİS


Osiris ve İsis'in hikâyelerini bilmeyen yoktur aslında. Böylesine bir sevgi ve sadakatin varlığı doğru olmakla beraber, sunuş ve gösteriliş şekli gerçekleri yansıtmamaktadır.

Onlar birbirlerine bağlı iki kardeş olmuşlar, fakat hiçbir zaman söylenildiği gibi evlenmemiş ve oğulları olarak bilinen Horus, sadece efsaneleşmiş bir simgedir.

Osiris ve İsis'in birbirlerine olan bağlılıklarının gösterilmesindeki tek amaç, iç içe olması gereken birliğin sembolüdür. Onlar, sonraki medeniyetlere, tıpkı bir kardeş, eş gibi diğer insanlarla da aynı şekilde, iç içe, birlik ve beraberlik ruhuyla hareket etmeleri gerektiğini bu şekilde anlatmaya çalışmışlardır.

Oğulları olarak bilinen Horus, Osiris yok olsa da, geride kalanlar için, birliğin gücünü temsilen ortaya çıkmış bir efsanedir. Çağlar boyu süregelen bu efsanelerin altında yatan asıl sebep, insanlığın birliğini ve inançlarını doğru amaçlar uğruna korumalarını sağlayabilmektir.

Osiris ve İsis'in bir diğer kardeşi Seth'e gelecek olursak; Seth, insanlığın her döneminde ortaya çıkabilecek, düzeni bozmaya yönelik davranışlarıyla dikkat çeken, masum canları kendine tehdit olarak gören ve onları yok etmekten çekinmeyen, yalanlarla, entrikalarla dolu bir düzen içinde yaşayan karşıt bir semboldür. Efsane Horus'un Seth'i yok etmesi, iyiliği, doğruluğu, hakkaniyeti ve birliği temsil eden gücün her zaman galip geleceğini ifade etmektir.

Her şeyi bir bütün olarak ele aldığımızda karşımıza çıkan bu tablo, insanoğlunun var olduğu günden bugüne kadar süre gelen tüm zamanları içine almaktır.

Mısır'ın büyük hükümranları bıraktıkları sembollerle, bizlere geçmişte yaşananların yanında, gelecekte yaşanacaklarla ilgili de bilgiler vermektedir. Mu'nun el yazması tabletlerinden, büyük yaratıcının emrettiği gibi; hayat, insanlık, uygarlık, Atlantis'in ve doğruların ortaya çıkışıyla yoluna yeniden devam edecektir. Bunların cevaplarını bugün anlayabilmemiz, ortada bulunan gerçekleri görmemize bağlıdır. Eğer anavatan Atlantis, bu gerçekleri ve cevapları bilmiyor olsaydı; bugün elimizde bulunan sembollerin, tabletlerin ve bilgilerin hiçbirisi olmazdı.

Kutsal elyazması tabletlerde bulunan asıl gerçek, büyük güçlerin uygarlaşırken projelerini yanlış değerler; bulunmaz, bilinmez anlamına gelen "ONOTORON" yolunda sürdürmeleridir. Bunu bilen Atlantis ve Mu halkları, tersine giden gelişmişliğin uyarısını yapabilmek adına yumuşak toprağa, gerçekleri sembollerle ifade etmeye çalışmışlardır.

"Aynı anda, farklı kıtalarda, farklı sularda, aynı şeyler yaşandı ve yaşanmaya devam edecek" anlamına gelen bu semboller, her şeyin kaldığı yerden devam edeceğinin altını çizmektedir.





OSİRİS DİNİ


Osiris dininde, Atlantis'i ifade eden bilgiler, belgeler bugüne kadar gelmiştir.

Dinsel öğretilerde kullanılan semboller, insanoğlunun unutmaması gereken değerleri, bunların kaybı sonucu ortaya çıkacak kaçınılmaz sonu işaret etmektedir. Simgelerle, Osiris dinini daha net görmemizi sağlamaya çalışmışlardır. Bu dinin birçok kolu olacağı ve oluşacak tüm dinlerin, kendi inançları doğrultusunda, bir çatı altında toplanmaları gerektiğidir.



• Simgeler bizlere birden çok bilgi vermektedir.

• Osiris dini, gelecek tüm dinlerin başlangıç noktasıdır.

• Osiris dininde devamlılık esastır.

• Bu dine mensup rahiplerden öğrenilen bilgiler, dinin işleyişini en açık belirten yoldur.

• Osiris dininin temeli adil olmaktır.

• Osiris dininin ilkelerinden biri, insanoğlunun bütünlüğüdür.

• Manevi değerlerin gücü her şeyden önemlidir.

• Osiris dini ilkelerinden diğeri, çalışmaktır.

• Atlantis halkının sahip olduğu öngörü, Osiris dininin onlara verdiği manevi, dahiyane gözdür. Yani curantamdır.

• Tüm medeniyetlerle birlik içinde yaşamak esastır.

• Gelecek nesillerde aynı temeller üzerine kurulmalıdır.

• Gelecek diğer dinlerde de, bu esaslar değişmemelidir.

• Geçmişle, gelecek arasında kurulan en önemli bağ Osiris dini ve esaslarıdır.



Mısır da bulunan bazı sembollerin üzerindeki motifler bizlere gösteriyor ki, Osiris dininin bugüne kadar aslını koruyarak ulaşması amaçlanmıştır.





ATLANTİS'İN BIRAKTIĞI MİRAS


Mısır gerçekleri, piramitlerde gizlidir. Bu piramitlerin arasında en göze çarpan, büyük piramittir. Bu piramitin özelliği, sakladığı sırların arasında, başka gerçekleri barındırmasıdır. Sırların gizeminin çoktandır çözülememiş olması, Atlantis ve Mu halklarının geçmişine ve geleceğine ulaşmayı engellemiştir.

Büyük Piramit surlarının arasında kalan bölmelerden bazılarında değerli bilgiler bulunmaktadır. "Sonsuz bir gelenek" anlamına gelen sembollerin gerçekleri bambaşka boyuttadır. Bu sembollere bakılırken, Atlantis ve Mu halklarının en ileri uygarlığa ve öngörüye sahip oldukları unutulmamalıdır.

Yapılan araştırmaların başlangıç noktasındaki yanlışlık, bizleri gerçeklere ulaşma yolundan uzaklaştırmıştır. Bu sebeple elde edilen veriler, dünyaya doğru bir kanıt sunamamıştır.

Atlantis ve Mu'nun gerçekleri, sembollerin anlatmak istedikleri; geleceğin, geçmişin izleri ve külleriyle kaldığı yerden yeniden devam edeceğidir. Bu da gösteriyor ki, Atlantis'in geçmişindeki bilinmeyenlerin cevabını, bizlere gelecek verecektir.

Geleceği aydınlatabilmenin, uygarlığın doruk noktasına çıkabilmenin yolu, onu kuranlarda gizlidir. Açıklanamayan sırlar, semboller, kehanet değil, gerçektir. Tüm bu soruların cevabı Atlantis de gizlidir. Yani onun en değerli parçası olan, İzlanda da...





UYGUR İMPARATORLUĞU


Uygur eski yazılarındaki ana tema, birlik ve bütünlük içinde yol aldıklarıdır. Uygur İmparatorluğu, Atlantis'in varlığının kesin kanıtıdır. Bir başka gerçek, Naacal ve Luhat tabletlerinin, Uygur İmparatorluğunun Atlas Okyanusunda olduğunu doğrulamasıdır.

Uygur İmparatorluğu, yani Atlantis halkı, suların derinliklerine gömülen ilk imparatorluk. Uygur halkı, bir Türk soyudur. Atlantis'in sulara gömülmesiyle geride kalanların, soylarının devamı için Osmanlı İmparatorluğunu seçmeleri bir tesadüf değildir. Bunu gerçekleştiren Atlantis halkı, daha sonrasında şimdiki adıyla Türkiye'yi anavatan olarak seçmişlerdir.





ATLANTİS VE MU GERÇEKLERİ


Atlantis ve Mu'nun nasıl bir uygarlığa sahip olduğunu, sonraki dönemlerde ortaya çıkan bilgiler ve kazılardan elde edilen veriler kanıtlamaktadır. Asıl önemli olan, Atlantis'in bugüne kadar neden bulunamadığı sorusudur. Neden Mu'nun çocukları, Atlantis ile ilgili daha fazla bilgi bırakmadı? Mu ve Atlantis arasında bilemediğimiz bir şeyler mi vardı? Ya da Mu ve Atlantis arasında çözümlenemeyen bir sorun mu olmuştu? Neden tarihte bunların izlerine rastlayamadık? Tüm bu soruların cevabı aynı noktada birleşmektedir.

Sadece bunlardan yola çıkarak bile gerçeğe ulaşabiliriz. Mu ve Atlantis'in aralarındaki güçlü bağın koptuğu... Bunun sebebi ise, rahiplerin fikir ayrılıklarından kaynaklanmaktadır. Bir nevi gizli fikir üstünlüğü savaşı... Sadece bununla da kalmayıp, aralarındaki uygarlık savaşı ve buna diğer batı ve doğu medeniyetlerinin de karışmasıyla tamamen kopmuştur. Tıpkı çok yakın bir zamanda, farklı sularda, farklı medeniyetlerin birbirleriyle bağlarını koparacağı gibi...

Anavatan Atlantis'in bugün ortaya çıkması görünürde bir tesadüf gibi dursa da, tamamiyle doğru bir zamandır. Atlantis'in bugün için planladıkları, geçmişte bizlere yazılan geleceğin ta kendisidir. Atlantis halkının, görünenin ötesinde bir öngörü ve bilgiye sahip olduğu ortadır. Değişen dünya dengesi, volkanik dağlarda oluşacak patlamalar, depremler, bilinmez uçak kazaları, hortumlar, tsunamiler, seller, gökten yağacak garip cisimlerle ile anlam katamadığımız ölü canların düşmesi, önce insanlar arası birliğin, sonra medeniyetler arası birliğin bozulacak olması, medeniyetler içinde ve arasında savaş çanlarının çalmaya başlaması, bazı medeniyetlerde yaşanacak ve yayılacak olan krizler, birçok medeniyette değişecek ve değişmesi kaçınılmaz olacak yeni curantamlar (her medeniyetin başında bulunan, dahiyane göz anlamına gelen, yönetim kadrosu)...

İnsanlık tarihi boyunca görülmemiş sıklıkta yaşanan bu felaketler, Atlantis'in sulara gömüldüğü günden bu yana onca zaman geçmiş olmasına rağmen, ilk defa aynı şekilde, aynı hızda ve ayrı sularda, aynı anda devam edecektir.

Atlantis'in bugün ki konumundaki hareketlilik ile başlayacak ve bunu önce birçok medeniyetlerin kendi içinde, sonrasında da medeniyetler arasında yaşanacak olan önemli bağların kopma noktasına gelecek olması; bizlere sembollerle anlatılmaya çalışılan gerçeklerin ta kendisidir. Semboller geçmişin izlerini ve geleceğin de neleri kapsayacağını çok açık ifade etmişlerdir.

Bugünün dünyasında gerçekleşmeye başlayacak; görünen felaketlerin yanında, onları takip edecek görünmeyen felaketler; sembollerin gelecekle ilgili bilgilerinin doğruluğunu kanıtlamaktadır. Görüldüğü gibi, sembollerin gerçek anlam ve amaçları açığa çıkmaktadır ve çıkmaya da devam edecektir.

Senelerden beri süre gelen arkeolojik çalışmalardan elde edilen veriler, aslında geleceğin izlerini taşımaktadır. Arkeoloji biliminin gerçek anlamı da budur. Geçmişin izlerini sürerek, gelecekle olan bağlantılarını bularak, hesaplamak ve oluşacak yanlışlıklara engel olunarak, daha sağlam adımlarla ilerlemek.

Ne yazık ki bizler bunu göz ardı ettik. Yapılan kazı ve araştırmalarda, bulunan belge ve bilgiler amacımızdan uzaklaştırdı. Onlardan faydalanmak yerine, onları ilk bulan, keşfeden yarışına götürdü. Sonuç olarak görmemiz gereken asıl gerçekleri, nasıl bu kadar görünmez kıldığımızı yakın zamanda hep birlikte tekrar yaşayarak göreceğiz.





İNSANOĞLUNUN KADERİ VE ATLANTİS GİZEMİ


Atlantis'in (İzlanda) aynı kaderi ikinci kez, aynı ölçüde yaşamaya başlayacağı, lâvlardan çıkan dumanların ikinci kez böylesine güneşi karartmaya başlayacağı şu günlerde, sembollerin anlatmak istediği gerçekler yavaş yavaş önümüze serilecektir.

Tüm dünyanın geleceğini ilgilendiren bu felaketler zincirine bir halka daha eklenmeden, yapılacak şeylerin izlerini takip etmeliyiz. Semboller bize ne anlatıyor? Bundan sonra ne yapmalı ve nasıl bir yol izlemeliyiz? Tüm bunların üzerinde çalışmak, gerçeklere ulaşmak, dünya düzeni için gereklidir.

Büyük hata!... Dünyayı sarsacak, ülkeler arası birliği bozacak, ülke içinde sancılı dönemler başlatacak yollara başvuruyor olmamız, sanılanın aksine dünya medeniyetleri için yapılabilecek hataların en başında gelmektedir. Sonuç olarak, medeniyet curantamlarının bu büyük hatası, dünya üzerinde tehlike çanlarına sebebiyet verecektir. Değişmeyen, değişmeye gönüllü olmayan curantamların sonu, dünya tarihinde ibret verici yeni sayfalar açacaktır. Bir zamanlar Atlantis ve Mu halklarının yaşadıkları gibi...

Okuduğunuz her satırın korkutucu geldiğini biliyorum. Lakin anlatılanları bizzat yaşayarak öğrenmek zorunda kalmak daha korkutucudur. Sarsıcı gelecekle ilgili bu bilgilerin sizleri derinden etkileyeceğinin bilincinde olsam da, yazmaya ve sizlere sembolleri açıklamaya devam etmek istiyorum.

Neden yüzyıllar önce yaşamış bu medeniyetler, kendilerine ve o zamana dair böylesine bilgiler bırakmak istesinler?

Neden sahip oldukları öngörüye rağmen, kendileri için bir şeyler yapmak yerine, her şeyi böylesine derinden işlemeye çalışsınlar? Üstelik inanılmaz derecede ileri bir uygarlık seviyesine sahipken...

Sonuç olarak tüm soruların birleştiği nokta aynı: Semboller geçmişe değil, geleceğe dair gerçekleri yansıtmaktadır.

Sonradan ortaya çıkan birçok medeniyet, sahip olduğu düzenin adil olması için çalışsa da; bunu tam anlamıyla başaramamışlardır. Her medeniyetin başında bulunan curantamların, yani medeniyetine sahip çıkması gereken tepedeki baş gözlerin; hak ve düzeni kendi amaçları doğrultusunda işletmesi, Osiris düzeninin vurguladığı şekilde adil olmaması; medeniyetlerin bozulmasına, yok olmasına, savaşlara, ölümlere ve bir takım masum canların hayatlarına mal olmuştur ve olmaya da devam edecektir

Her ne kadar tüm bunların sembollerle, bırakılan işaretlerle ilgisi olmadığı düşünülse de; sanılanın aksine Osiris düzeniyle ilgisi büyüktür. Geçmişin Atlantis ve Mu medeniyetlerinden öğrendiğimiz, sembollerle tasdiklenen bu bilgiler, bugünün dünyasını uyarmak maksadıyla hazırlanmış gerçeğin ta kendisidir.

Peki, şimdi insanlığı neler bekliyor? Sanırım bunu hep birlikte yaşayıp göreceğiz demek, bu aşamada yeterli olmayacaktır. Görünen o ki, bazı medeniyetlerin uğrayacağı ekonomik zararlara, bazı medeniyetlerin uğrayacağı masum canların kayıplarına, bazı medeniyetlerin küçülüşlerine ve bazılarının da yok oluşuna tanıklık edeceğiz. Bu yok oluşun sebepleri birebir Atlantis ve Mu ile aynı, fakat sonu daha farklı olacaktır. Volkanik patlamaların ardı sıra gelecek, birinci sırada yeryüzünü alt-üst edecek büyük deprem ve arkasından gelecek tehlike çanlarının tüm medeniyetlerden gizlenmesi... İkinci sırada insanlığın kendi elleriyle alt-üst ettiği manevi depremler... Farklılığa gelecek olursak; Atlantis'in bugün ki konumunu koruyacağı, bunun yanında diğer medeniyetlerle olan bağlantıları çok açık ortaya çıkacaktır.

Bu bilgiler ışığında daha fazla bir şeyler söylemeye gerek olduğunu sanmıyorum. Tüm dünya oluşacak yeni dünya dengesi ve düzeninin etkilerini çok açık hissedecektir.





DEĞİŞECEK DÜNYA DENGESİ


2010–2011-2012 yılları dünya medeniyetlerinin yaklaşık yüzde doksanında değişim yılı olacaktır. Atlantis ve Mu'nun doğruları, gerçekleri ortaya çıkaracaktır. İzlanda da yaşanacak volkanik patlamalara ek olarak, deprem bölgelerinde hızlı bir değişim yaşanacaktır. Sadece bununla kalmayıp, tıpkı bir salgın hastalık gibi dünya medeniyetlerinde büyük ekonomik krizler hızlı bir şekilde baş gösterecek ve yayılacaktır. Tüm dünyanın gözleri, pasifikte oluşacak ama tüm dünyayı etkileyecek yüzyılın en yıkıcı depremin üzerine yönelecektir. Yaşanacak bir diğer deprem ise; medeniyetler arası birliğin bozulmasından kaynaklanacak ve birçok medeniyet Doğu ve Batı arasında seçim yapmak zorunda kalacaktır.

Peki tüm bu tersine giden gelişmişliği nasıl durdurabiliriz? Bu herkesin kendine sorması gereken bir sorudur. Bu konuda en büyük etkenlerin başında medeniyetlerin curantamları gelmektedir. Dünya dengesini sağlamak ya da sarsmak büyük ölçüde curantamlara bağlıdır. Gerçek bir denge ve düzenin oluşabilmesi ise, sadece yeni curantamlarla mümkün olabilecektir. Daha açık ifade etmem gerekirse, 2010-2011-2012 yılları dünya üzerinde birçok medeniyet curantamlarında değişim yılı olacaktır. Bu değişimi reddedenlerin ve bu değişimlerden çıkar sağlamaya çalışan medeniyetlerin kötü akıbetini söylemek bile istemiyorum.

2012 yılı sonuna doğru yavaş yavaş yerine oturacak olan dünya dengesiyle birlikte, insanoğlunun düşünce ve fikirlerindeki değişimler daha ön plana çıkacak ve birçok masum canların bulundukları çıkmazdan kurtulmalarını sağlayacaktır. Mevcut curantamlardaki değişiklikler öncesi, geri adımlar atılmaya çalışılacak, fakat tüm bunlar değişim sürecini etkilemeyecektir. 2011-2012 yılları dünya üzerinde ardı ardına, farklı medeniyetlerden liderlerin ölüm yılları olacaktır.

Aynı zamanda 2012 yılı, insanoğlunun inanç ve vicdanlarını sorgulama yılı olacaktır. Neden bu kadar öfke ve kin duydukları, insanoğlunun vicdanında gizlidir. Yaşanacak bu köklü değişimler; insanoğlunu, yaşayan canların inançlarını kullanarak, onları vicdansızlığa iten curantamlardan uzaklaştıracaktır.

Lakin iki müslüman ve üç hıristiyan medeniyet maalesef bunların dışında kalacaktır. Güç ve itibarını yüceltmeye çalışan bu curantamlar, her şeye sahip olduklarını düşündükleri bir anda........................

İşte o gün hangi medeniyet, hangi ırk, hangi din, hangi dil olursa olsun fark etmeyecek, yaşayan tüm masum canlara gerçek yaşama hürriyeti gelecektir. Kısacası her curantam, kendi medeniyetinde yaşayan masum canları için hangi kesesini boşalttı ise, o kesesi dolacaktır. Buradaki en önemli nokta ise, Osiris düzeninde de gördüğümüz gibi adalet ve vicdan kesesidir.

Tüm bu verileri Atlantis ve Mu ile birleştiren asıl gerçek; adil bir yaşam düzeninin, insanoğlundan alınmaya çalışılması çabasıdır. Atlantis ve Mu, bunun en güzel örneğidir.

Medeniyet curantamların da ki değişiklik, medeniyetler arası barış, hak ve özgürlüğü getirecek; adil ve hakkaniyetli olma hakkını tanıyacaktır. Atlantis ve Mu'nun anlatmak istediği de budur. Adil olmak...





YENİ DÜNYA


Şu ana kadar yazdıklarımda göstermek istediğim asıl nokta; bugün yaşananların, geçmişte Atlantis ve Mu'nun yaşadıklarından farklı olmadığıdır.

Sebepleri ne olursa olsun, Osiris düzeninin bozulduğudur.

Sebepleri ne olursa olsun, birçok medeniyet curantamın da yanlış seçimler yapıldığıdır.

Sebepleri ne olursa olsun, insanoğlunun inandığı değerlerden uzaklaştığıdır.

Sebepleri ne olursa olsun, tarihin yeniden tekerrür ettiği ve edeceğidir.

Ve sebepleri ne olursa olsun, insanoğlunun bundan zarar göreceğidir.

Sadece bununla da kalmayıp, Atlantis'in bugüne kadar neden ortaya çıkarılamadığının sebebi çok önemlidir. Osiris'in bizlere işaret ettiği bu sembol aşağıdadır.





Sembolden de anlaşılacağı üzere, volkanik patlamalardan çıkacak alevler gittikçe yükselmekte ve curantamların gözlerini bu yöne çekmek istemektedir.





ATLANTİS'İN GELECEKLE OLAN BAĞI


Yaşanan ve yaşanmaya devam edilecek olan bunca şeye rağmen, sahip olunan uygarlığın derecesi, insanoğlunu korumaya ya da kurtarmaya yetmeyecektir. Tıpkı Atlantis ve Mu da olduğu gibi...

Nasıl ki bazı önlemler almak için öncesinde uyarı gerekiyorsa; dünya genelinde yaşananlarda bundan farklı değildir. Tarihin tekerrür etmesinin en önemli sebeplerinden birisi de bu değil midir? Uyarı... Atlantis ve Mu halklarının bizleri uyardığı gibi...

Ne medeniyetler, ne de Curantamlar için sonsuzluk diye bir şey yoktur. Her şeyin dönemi ve safhaları vardır. Fakat aynı zamanda her şey iç içe ve birbiriyle bağlantılıdır. Atlantis ve Mu halkları gelecekle olan bağlantılarını; Doğu ve Batı uygarlıklarını da içine alacak şekilde, iç içe geçmiş üçgen semboller ve piramitlerle çok açık ifade etmişlerdir.

Her şey bir bütün halinde ilerlemekte, her son yeni bir başlangıç oluşturmaktadır. Birçok medeniyet Curantamlarını da bekleyen budur. Olması gereken değişim ve yeni curantamlara karşı çıkmak; sadece gecikmeye, kayıplara ve insanlığı daha fazla zarara uğratmaya yol açacaktır. Öte yandan bu fırsatları değerlendirmeye, kendini güçlü kılmaya çalışan diğer bazı medeniyet curantamları da tehlikeli savaş çanlarını çalmaya başlayacaktır. Bunları engellemek yaşayan tüm canların görevidir. Aksi takdirde arka arkaya bazı medeniyetlerin yok oluşuna tüm dünya tanık olacaktır.

Ne yazıktır ki, bundan en çok etkilenecek ülkeler Mısır, Libya, Irak, Suriye ve Türkiye başta olmak üzere, Müslüman ülkelerdir. Olası muhtemel bu olayları durdurabilecek yegâne halklarda Müslüman halklar, özellikle Türk halklarıdır. Yani Osiris halkı. Burada görülmesi gereken asıl nokta, din, vicdan ve hürriyet özgürlüğünün yok edilmeye çalışılması çabalarıdır. Lakin burada önemli olacak gerçek, bazı müslüman curantamlarının, kendi masum canlarını, kendi elleriyle acımasızca sunacak olmalarıdır. İşte asıl korkulması ve kaçınılması gereken gerçek bu olacaktır.

Müslüman halklarının unuttuğu bir diğer gerçek ise Tanrı'nın yarattığı kullarının değil; bizzat Tanrı'nın ve vicdanlarının peşinden gitmeleri gerektiğidir. Bu insanlığı ve masum canları doğru yola götürecek tek gerçektir.

Peki, bu bilgilerin doğruluğundan nasıl emin olacağız?

Bunu tek bir cümleyle ifade etmem gerekirse; sembollerin işaret ettiği budur ve inanıp inanmamak konusunda herkes özgürdür. Sizlere sadece izlerini sürdüğüm sembolleri ve bilgileri sunuyorum.





TEHLİKE ÇANLARI...


Sonunda ortaya çıkacak olan gerçeklerden, diğer bir deyişle, görünmez olanların görünmesinden yola çıkacak olursak, değişecek dünya düzeni ve medeniyet konumları çok yakın bir zamanda son şeklini alacaktır.

Sonuç olarak dünya üzerinde varlığını sürdüren medeniyetlerden bazıları, yok olma tehlikesiyle karşı karşıya kalacaktır. Akıllara gelecek ilk isim İzlanda (Atlantis) olsa da, İzlanda bu medeniyetler içinde yer almayacaktır. Tehlike çanlarının çalacağı ülkeler hiç şüphesiz Müslüman ülkeler olacaktır. Savaş çanlarının çalacağı 2012 yılı, değişmek istemeyen curantamlarca ve onları değiştirmek istemeyen kimi gruplarca, medeniyetleri ağır zarara uğratacak; sonuç olarak vahim bir tablo gözler önüne serilecektir. Kin ve nefret dalgaları medeniyetlerin içinde bölünmeye yol açacak; bundan geri dönülmek istense de, geç kalınmışlığın ve vicdan sorgulaması yapmaktan kaçınanların sonu, tarih sayfalarına ibret verici bir tablo olarak yazılacaktır. Osiris soyunun devamı olan Türk halkı ve onu çevreleyen medeniyetler arasında çıkacak acı tablo; bir zamanlar Atlantis ve Mu halkları arasında yaşanan tetikleyici unsurların devamı niteliğinde olacaktır. Mu'nun Atlantis'i yok etme ve üstünlük savaşı bugünde aynı şekilde karşımıza çıkacaktır.

Tehlike çanlarının hangi medeniyetlere çaldığını görmek için, sembollere ihtiyacımız olduğunu da sanmıyorum. Görünenleri görünmez kılan, bilinenleri bilinmez kılan, masum canları feda etmeye hazırlanan Curantamlar, tüm insanoğlu tarafından bilinmektedir.

Yüzyıllardır bir efsane olarak düşünülen Atlantis ve gerçekleri ortaya çıkmıştır. Atlantis, bilinen adıyla İzlanda; her ne kadar Vikinglerle ilişkilendirilse de, başlangıç noktası Osiris ve soyudur.

Bu verilerden yola çıkılarak yapılacak araştırmalar gerçekleri tasdik edecektir. Bilinmez, bulunmaz anlamına gelen onotoron, Atlantis için sonlanacaktır. Bu son yeni onotoronların ortaya çıkmasında da önemli bir rol üstlenecektir. Sonra ki dönemlerde yaşanılacak her şey, bu gerçekler üzerine kurulacaktır. Osiris mumyasının üzerinde bulunan deniz feneri, tüm dünya medeniyetlerini aydınlatacak, yeni medeniyetlerin doğuşuna tanıklık edecektir.

Son olarak sizlerle paylaşmam gereken, Atlantis ve Mu çocuklarıyla ilgili sözdür:

"Sonradan gelenler aslını kabul etmezse; kutsal değerler ve insanlık, yok olmaya mahkûm olacaktır. Atlantis ve Mu halkları bunun en açık göstergesidir."





SON SÖZ...


Sahip olunan bunca şeye rağmen, sahip olmadıklarımızı istemek ve peşinden gitmek, sahip olabilmek için bir takım masum canları feda etmek, sahip olunan değerlerin kıymetini bilmemek; sahip olduğumuz ne varsa, bir çırpıda hepsini elimizden alacaktır. Osiris düzeninin anlatmak istediği budur...

Curantamların gözleri, ne zaman doğruyu görmeye başlarsa, o zaman dünya düzeni ve dengesi yerine oturacaktır. Sembollerin anlatmak istediği de budur...





