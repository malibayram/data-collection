GUY	 DE	 MAUPASSANT	 JULES	 AMCAM

(Seçme	 Öyküler)

	 Hümanizma	 ruhunu	 anlama	 ve	 duymada	 ilk	 aşama,	 insan	 varlığının	 en	 somut	 anlatımı	 olan	 sanat

yapıtlarının	 benimsenmesidir.	 Sanat	 dalları	 içinde	 edebiyat,	 bu	 anlatımın	 düşünce	 öğeleri	 en	 zengin

olanıdır.	 Bunun	 içindir	 ki	 bir	 ulusun,	 diğer	 ulusların	 edebiyatlarını	 kendi	 dilinde,	 daha	 doğrusu	 kendi

düşüncesinde	 yinelemesi;	 zekâ	 ve	 anlama	 gücünü	 o	 yapıtlar	 oranında	 artırması,	 canlandırması	 ve

yeniden	 yaratması	 demektir.	 İşte	 çeviri	 etkinliğini,	 biz,	 bu	 bakımdan	 önemli	 ve	 uygarlık	 davamız	 için

etkili	 saymaktayız.	 Zekâsının	 her	 yüzünü	 bu	 türlü	 yapıtların	 her	 türlüsüne	 döndürebilmiş	 uluslarda

düşüncenin	 en	 silinmez	 aracı	 olan	 yazı	 ve	 onun	 mimarisi	 demek	 olan	 edebiyatın,	 bütün	 kitlenin

ruhuna	 kadar	 işleyen	 ve	 sinen	 bir	 etkisi	 vardır.	 Bu	 etkinin	 birey	 ve	 toplum	 üzerinde	 aynı	 olması,

zamanda	 ve	 mekânda	 bütün	 sınırları	 delip	 aşacak	 bir	 sağlamlık	 ve	 yaygınlığı	 gösterir.	 Hangi	 ulusun

kitaplığı	 bu	 yönde	 zenginse	 o	 ulus,	 uygarlık	 dünyasında	 daha	 yüksek	 bir	 düşünce	 düzeyinde

demektir.	 Bu	 bakımdan	 çeviri	 etkinliğini	 sistemli	 ve	 dikkatli	 bir	 biçimde	 yönetmek,	 onun

genişlemesine,	 ilerlemesine	 hizmet	 etmektir.	 Bu	 yolda	 bilgi	 ve	 emeklerini	 esirgemeyen	 Türk

aydınlarına	 şükran	 duyuyorum.	 Onların	 çabalarıyla	 beş	 yıl	 içinde,	 hiç	 değilse,	 devlet	 eliyle	 yüz	 ciltlik,

özel	 girişimlerin	 çabası	 ve	 yine	 devletin	 yardımıyla,	 onun	 dört	 beş	 katı	 büyük	 olmak	 üzere	 zengin	 bir

çeviri	 kitaplığımız	 olacaktır.	 Özellikle	 Türk	 dilinin	 bu	 emeklerden	 elde	 edeceği	 büyük	 yararı	 düşünüp

de	 şimdiden	 çeviri	 etkinliğine	 yakın	 ilgi	 ve	 sevgi	 duymamak,	 hiçbir	 Türk	 okurunun	 elinde	 değildir.	 23

Haziran	 1941.

Milli	 Eğitim	 Bakanı

Hasan	 Âli	 Yücel

SUNUŞ

Cumhuriyet'le	 başlayan	 Türk	 Aydınlanma	 Devrimi'nde,	 dünya	 klasiklerinin	 Hasan	 Âli	 Yücel

öncülüğünde	 dilimize	 çevrilmesinin,	 kuşkusuz	 önemli	 payı	 vardır.

Cumhuriyet	 gazetesi	 olarak,	 Cumhuriyetimizin	 75.	 yılında,	 bu	 etkinliği	 yineleyerek,	 Türk	 okuruna	 bir

"Aydınlanma	 Kitaplığı''	 kazandırmak	 istedik.

Bu	 çerçevede,	 1940'lı	 yıllardan	 başlayarak	 Milli	 Eğitim	 Bakanlığı'nca	 yayınlanan	 dünya

klasiklerini	 okurlarımıza	 sunmaya	 başladık.

Büyük	 ilgi	 gören	 bu	 etkinliği	 Milli	 Eğitim	 Bakanlığı'nca	 yayınlanmamış	 -‐ancak	 Aydınlanma	 Devrimi

yarıda	 kalmasaydı	 yayınlanacağına	 kesinlikle	 inandığımız-‐	 dünya	 klasiklerini	 de	 katarak

sürdürüyoruz.

Cumhuriyet



OTEL



Yukarı	 Alpler'de	 buzulların	 eteğinde,	 dağların	 beyaz	 tepelerini	 kesen	 o	 çıplak	 ve	 kayalık	 boğazlarda

yapılmış	 bütün	 ahşap	 oteller	 gibi	 Schwarenbach	 Oteli	 de,	 Gemmi	 Geçidi'ni	 boylayan	 yolculara

barınaklık	 eder.

Burası,	 Jean	 Hauser	 ailesinin	 bakımı	 altında	 altı	 ay	 açıktır.	 Sonra	 karlar	 yığılıp	 da	 boğazı	 doldurmaya

ve	 Loeche'e	 inme	 olanağını	 rtadan	 kaldırmaya	 başlar	 başlamaz	 kadınlar,	 baba	 ve	 üç	 oğul	 oradan

ayrılırlar;	 yaşlı	 kılavuz	 Gaspard	 Hari	 ile	 ona	 arkadaş	 olacak	 başka	 bir	 kılavuzu	 ve	 iri	 dağ	 köpeği	 Sam'ı

yapıya	 bekçi	 bırakırlar.

İki	 adamla	 hayvan	 bu	 kar	 hapisanesinde,	 beyaz	 ve	 sonsuz	 Balmhorn	 eğiminden	 başka	 bir	 şey

görmeden,	 uçuk	 ve	 parıltılı	 tepelerle	 çevrili,	 dört	 yanlarında	 yükselen,	 küçük	 yapıyı	 kucaklayan,	 sıkan

ve	 ezen,	 çatıya	 yığılan,	 pencerelere	 erişip	 kapıya	 duvar	 çeken	 karlara	 gömülü,	 ta	 ilkyaza	 dek

otururlar.

O	 gün	 de	 Hauser	 ailesi,	 kışın	 yaklaşması	 ve	 inişte	 tehlike	 belirmesi	 üzerine,	 Loeche'e	 dönüyordu.

Giysilerle	 ağırlıkların	 yüklendiği	 üç	 katır,	 üç	 oğulun	 yönetiminde,	 önden	 gitti.	 Sonra	 anne	 Jeanne

Hauser'le	 kızı	 Louison	 dördüncü	 bir	 katıra	 binerek	 yola	 düzüldüler.	 Baba,	 aileyi	 inişin	 başına	 kadar

geçirecek	 olan	 iki	 bekçiyle	 birlikte	 arkadan	 geliyordu.

Önce,	 otelin	 önünde	 genişleyen	 büyük	 taşlık	 çukurun	 dibinde,	 suları	 artık	 buz	 tutmuş	 gölü	 döndüler.

Sonra	 her	 yanını	 karlı	 tepelerin	 bastığı	 çarşaf	 gibi	 temiz	 boğazı	 boyladılar.	 Bir	 güneş	 sağanağı	 bu

buzlu,	 beyaz	 ve	 pırıl	 pırıl	 çöle	 düşüyor,	 orasını	 soğuk	 ve	 köreltici	 bir	 alevle	 tutuşturuyordu.	 Ne	 bu	 dağ



denizinde	 bir	 yaşam	 izi,	 ne	 bu	 sonsuz	 yalnızlıkta	 bir	 kıpırdama	 vardı.	 Buranın	 derin	 sessizliğini	 hiçbir

gürültü	 bozmuyordu.

Genç	 kılavuz	 Ulrich	 Kunsi,	 iri	 yapılı	 ve	 uzun	 bacaklı	 bir	 İsviçreli,	 iki	 kadını	 taşıyan	 katıra	 yetişmek

üzere,	 yavaş	 yavaş	 Hauser	 babayla	 yaşlı	 Gaspard	 Hari'yi	 geride	 bıraktı.

Genç	 kız	 onun	 gelişine	 bakıyor,	 üzüntülü	 bir	 gözle	 adeta	 onu	 çağırıyordu.

Bu,	 uzun	 zaman	 buzlar	 arasında	 kalışı	 yüzünden	 süt	 beyaz	 yanakları	 ve	 solgun	 saçları	 renklerini

yitirmişe	 benzeyen	 sarışın	 bir	 köylü	 kızcağızdı.

Kılavuz	 onun	 bindiği	 hayvana	 ulaşınca	 elini	 terkiye	 koydu	 ve	 yürüyüşünü	 ağırlaştırdı.	 Hauser	 ana,	 en

ince	 ayrıntısına	 kadar	 bütün	 kışlık	 öğütlerini	 sayıp	 dökerek	 onunla	 konuşmaya	 başladı.	 Yaşlı	 Hari

Schwarenbach	 Oteli'nde	 şimdiye	 dek	 kar	 altında	 on	 dört	 kış	 geçirmişse	 de	 delikanlı	 ilk	 kez	 kalacaktı.

Ulrich	 Kunsi,	 anlar	 görünmemekle	 birlikte	 dinliyor	 ve	 boyuna	 genç	 kıza	 bakıyordu.	 Arada	 bir	 de:

"Peki,	 Madam	 Hauser"	 diye	 yanıt	 veriyordu.	 Fakat	 aklı	 başka	 yerde	 gibiydi	 ve	 durgun	 yüzü	 hiç

değişmiyordu.

Uzayıp	 donmuş	 suyu,	 koyağın	 dibinde	 dümdüz	 yayılan	 Daube	 Gölü'ne	 geldiler.	 Sağda	 Daubenhorn,

Wildstrubel'in	 eteğindeki	 Loemmern	 Buzulu'nun	 kocaman	 buzultaşlarının	 yanında,	 dimdik	 yükselen

kara	 kayaları	 gösteriyordu.	 Loeche'e	 doğru	 inişin	 başladığı	 Gemmi	 Geçidi'ne	 yaklaşırken	 birdenbire

Valais	 Alpleri'nin	 uçsuz	 bucaksız	 ufkunu	 gördüler.	 Derin	 ve	 geniş	 Rhone	 Koyağı,	 onları	 bu	 dağlardan

ayırıyordu.

Uzakta	 irili	 ufaklı,	 ezilmiş	 veya	 sivrilmiş,	 güneşin	 altında	 pırıl	 pırıl,	 bir	 beyaz	 tepeler	 dünyası	 vardı:

İki	 boynuzuyla	 Mischabel. .	 Oturaklı	 kütlesiyle	 Wissehorn,	 battal	 Brunnegghorn. .	 O	 insan	 yiyici,

yüksek	 ve	 korkunç	 Cervin	 piramidi	 ve	 Dent-‐Blanche,	 o	 devanası	 kılıklı	 yosma. .

Sonra	 ayaklarının	 altında,	 eni	 boyu	 belirsiz	 bir	 çukurun	 içinde,	 baş	 döndürücü	 bir	 uçurumun	 dibinde

Loeche'i	 seçtiler.	 Evleri,	 yukarıda	 Gemmi	 ile	 bitip	 kapanan,	 aşağıda	 da	 Rhone'a	 açılan	 bu	 kocaman

oyuğa	 yuvarlanmış	 kum	 tanelerine	 benziyordu.

Katır,	 dimdik	 dağı,	 ta	 eteğindeki	 hemen	 hemen	 görünmez	 köyceğize	 kadar,	 bir	 düş	 dünyası	 yaşanır

gibi,	 döne	 dolaşa,	 kıvrıla	 büküle	 inen	 keçiyolunun	 kıyısında	 durdu.	 Kadınlar	 kara	 atladılar.

İki	 yaşlı	 adam	 da	 yetişmişlerdi.	 Hauser	 baba:

-‐	 Eh,	 Hoşça	 kalın	 dostlar,	 dedi;	 gelecek	 yıl	 buluşuruz;	 Tanrı	 güç	 versin.

Hari	 baba	 da	 yineledi:

-‐	 Gelecek	 yıl	 buluşuruz.

Kucaklaştılar.	 Madam	 Hauser,	 sıra	 kendisine	 gelince	 yanaklarını	 uzattı.	 Genç	 kız	 da	 öyle	 yaptı.

Nöbet	 Ulrich	 Kunsi'ye	 geldiği	 vakit	 o,	 Louse'in	 kulağına:	 "Sakın	 yukardakileri	 unutmayın."	 diye	 fısladı.

Kız	 o	 kadar	 hafif,	 bir	 "hayır"la	 yanıt	 verdi	 ki	 delikanlı	 bunu	 kulaktan	 değil,	 içten	 duydu.

Jean	 Hauser	 yine:	 "Hadi	 Hoşça	 kalın,	 dedi;	 Tanrı	 sağlık	 versin."	 Sonra	 kadınların	 önüne	 geçerek

inmeye	 başladı.

Üçü	 de	 yolun	 ilk	 dönemecinde	 çarçabuk	 gözden	 yittiler.

İki	 adam	 Schwarenbach	 Oteli'ne	 doğru	 yüzgeri	 ettiler.

Ağır	 ağır,	 yanyana,	 konuşmadan	 yürüyorlardı.

O	 iş	 de	 bitmişti.	 Dört	 beş	 ay	 karşı	 karşıya,	 yapayalnız	 yaşayacaklardı.	 Gaspard	 Hari	 geçen	 kışı	 nasıl

geçirdiğini	 anlatmaya	 başladı.	 Michel	 Canol	 ile	 birlikte	 kalmıştı.	 O	 adamcağız	 şimdi	 oralarda	 bir	 kış

daha	 geçiremeyecek	 kadar	 yaşlıydı.	 Çünkü	 uzun	 yalnızlık	 sırasında	 insana	 bir	 hal	 olabilirdi.	 Pek	 öyle

sıkılmamışlardı.	 Her	 şey	 daha	 ilk	 günden	 işi	 göze	 almaktaydı.	 Nasıl	 olsa	 bazı	 eğlenceler,	 oyunlar,	 vakit

geçirecek	 birçok	 şey	 bulunuyordu.	 Ulrich	 Kunsi,	 gözleri	 yerde,	 aklı	 Gemmi'nin	 dolambaçlı	 yollarından

köye	 doğru	 inenlerde,	 onu	 dinliyordu.

Birdenbire	 oteli,	 küçülmüş,	 dağ	 gibi	 kar	 yığınının	 dibinde	 ancak	 seçilebilecek	 kadar	 kalmış	 gördüler.

Kapıyı	 açınca	 Sam,	 kıvırcık	 tüylü	 iri	 köpek,	 çevrelerinde	 sıçramaya	 başladı.	 Yaşlı	 Gaspard:

-‐	 Haydi	 bakalım,	 oğul,	 dedi;	 artık	 kadınlar	 yok.	 Akşam	 yemeğini	 bizim	 hazırlamamız	 gerek.	 Sen

patatesleri	 ayıkla.

Her	 ikisi	 de	 üç	 ayaklı	 ağaç	 iskemlelere	 oturarak	 çorbayı	 kaşıklamaya	 giriştiler.

Ertesi	 günün	 sabahı,	 Ulrich	 Kunsi'ye	 uzun	 geldi.	 Delikanlı,	 pencereden	 yapının	 karşısındaki	 ışıklı	 dağa

bakarken	 yaşlı	 Hari	 cıgara	 içiyor	 ve	 ocağa	 tükürüyordu.	 Ulrich	 öğleden	 sonra	 dışarı	 çıktı.	 Bir	 gün

önceki	 yolu	 yeniden	 yürüyerek,	 yerde,	 iki	 kadını	 götüren	 katırın	 tırnak	 izlerini	 aradı.	 Sonra	 Gemmi

Geçidi'ne	 gelince	 uçurumun	 kıyısına	 yüzükoyun	 yattı,	 Loeche'e	 baktı.

Köy	 taşlık	 kuyusunun	 içinde	 henüz	 kara	 boğulmamıştı.	 Kar,	 çok	 yakına	 gelmişse	 de	 çevreyi	 koruyan

çam	 ormanları	 onu	 bayağı	 durdurmuştu.	 Alçacık	 evler,	 yukardan,	 bir	 çayıra	 dizilmiş	 taşlar	 gibi



görünüyordu.

Küçük	 Hauser	 şimdi	 orada,	 şu	 külrenkli	 evlerden	 birindeydi.	 Acaba	 hangisinde?	 Ulrich	 Kunsi	 onları

birbirinden	 ayırdedemeyecek	 kadar	 uzakta	 bulunuyordu.	 Henüz	 elindeyken	 aşağı	 inmek	 ne	 iyi

olacaktı!

Fakat	 güneş	 kocaman	 Wildstrubel	 Tepesi'nin	 arkasında	 yitmişti.	 Delikanlı	 geriye	 döndü.	 Baba	 Hari

cıgara	 içiyordu.	 Arkadaşının	 geldiğini	 görünce	 ona	 kâğıt	 oynamayı	 önerdi.	 Masanın	 iki	 yanına,	 karşı

karşıya	 oturdular.

Uzun	 süre	 iskambil	 oynadılar.	 Sonra	 yemek	 yeyip	 yattılar.	 Gelen	 günler	 ilkinin	 aynı	 oldu.	 Hava	 açık	 ve

soğuk;	 yeniden	 kar	 yok.	 Yaşlı	 Gaspard	 öğle	 sonlarını	 bu	 donmuş	 tepelerde	 şuraya	 buraya	 uçan

kartalları	 ve	 az	 raslanır	 kuşları	 kollamakla	 geçiriyor,	 Ulrich	 de	 köyü	 seyretmek	 için	 boyuna	 Gemmi

Geçidi'ne	 yollanıyordu.	 Sonra	 kâğıt,	 domino	 oynuyorlar,	 zar	 atıyorlar,	 oyunlarına	 heyecan	 katmak

için	 de	 ufak	 şeyler	 kazanıp	 yitiriyorlardı.	 Bir	 sabah	 Hari,	 daha	 önce	 davranıp	 kalkan	 arkadaşını

çağırdı.	 Beyaz	 köpükten	 kımıl	 kımıl	 bir	 bulut,	 derin	 ve	 ağırlıksız,	 üzerlerine	 ses	 çıkarmadan

dökülüyor,	 yavaş	 yavaş	 onları	 köpükten,	 kalın	 ve	 sağır	 bir	 şiltenin	 altında	 bırakıyordu.	 Bu,	 dört	 gün,

dört	 gece	 sürdü.	 On	 iki	 saatlik	 bir	 dondan	 sonra	 buzul	 taşlarının	 granitinden	 daha	 sert	 bir	 duruma

giren	 bu	 buz	 tozunun	 üzerine	 çıkmak	 için	 bir	 geçit	 oymak,	 basamaklar	 yapmak,	 kapının	 ve

pencerelerin	 önlerini	 açmak	 gerekti.

O	 zaman	 hiç	 dışarı	 çıkıp	 dolaşamadan	 hapiste	 gibi	 yaşadılar.	 İşleri	 arasında	 bölüşmüşler,	 düzenle

yapıyorlardı.	 Ulrich	 Kunsi	 temizlemeyi,	 yıkamayı,	 temizlikle	 ilgili	 her	 şeyi	 üzerine	 almıştı.	 Gaspard

Hari	 yemek	 pişirir	 ve	 ateşe	 bakarken	 odun	 kıran	 da	 Ulrich'ti.	 Her	 gün	 birbirinin	 aynı	 olan	 işlerine

uzun	 kâğıt	 veya	 zar	 partileri	 ara	 verirdi.	 Her	 ikisi	 de	 yumuşak	 huylu	 oldukları	 için	 hiç	 kavga

etmezlerdi.	 Hatta	 sabırsızlıkları,	 titizlikleri	 de	 yoktu.	 Birbirlerine	 hiç	 acı	 söz	 söylememişlerdi.	 Bu	 dağ

başı	 kışlamasına	 yetecek	 kadar	 dayanma	 güçleri	 vardı.

Vakit	 vakit	 yaşlı	 Gaspard	 tüfeğini	 alır,	 dağ	 keçisi	 bulmaya	 giderdi.	 Bazan	 vururdu	 da.	 O	 zaman

Schwarenbach	 Oteli'nde	 bayram	 olur	 ve	 taze	 et	 şöleni	 çekilirdi.

Bir	 sabah	 yine	 böylece	 gitti.	 Dışardaki	 termometre	 sıfırın	 altında	 on	 sekizi	 gösteriyordu.	 Güneş	 henüz

doğmamış	 olduğu	 için	 avcı	 Wildstrubel	 yakınlarında	 av	 bulacağını	 umuyordu.

Ulrich	 yalnız	 kalınca	 saat	 ona	 kadar	 yattı.	 Uykuyu	 severdi.	 Fakat	 hep	 erkenci	 ve	 çalışkan	 olan	 yaşlı

kılavuzun	 karşısında	 kendini	 bu	 sevgiye	 bırakmaya	 hiç	 cesaret	 edememişti.	 Sam'la	 ağır	 ağır	 yemek

yedi.	 O	 da	 gecesini	 gündüzünü	 ateşin	 karşısında	 uyumakla	 geçiriyordu.	 Sonra	 içinde	 bir	 üzgünlük,

hatta	 bir	 yalnızlık	 korkusu	 buldu	 ve	 kök	 salmış	 bir	 alışkanlığa	 karşı	 olduğu	 gibi	 gündelik	 iskambil

oyunlarına	 karşı	 da	 bir	 gereksinim	 kabarıklığı	 duydu.

Bunun	 üzerine	 saat	 dörtte	 dönecek	 olan	 arkadaşını	 beklemeye	 çıktı.	 Kar,	 çukurları	 doldurarak,	 iki

gölü	 silerek,	 kayaları	 pamuğa	 sararak	 derin	 koyağı	 baştan	 başa	 düzleştirmişti.	 Artık	 kocaman

tepelerin	 arasında	 kocaman,	 bembeyaz,	 pürüzsüz,	 göz	 kamaştırıcı	 ve	 donmuş	 bir	 tekneden	 başka	 bir

şey	 yoktu.

Üç	 haftadır	 Ulrich	 uçurumun,	 köyün	 görüldüğü	 kıyısına	 gitmemişti.	 Wildstrubel'e	 çıkan	 yamaçlara

tırmanmazdan	 önce	 oraya	 uğramak	 istedi.	 Loeche	 de	 kar	 altındaydı.	 Evler,	 bu	 soğuk	 mantonun	 içine

gömülmüş,	 hiç	 seçilmez	 olmuştu.

Sonra	 sağa	 dönerek	 Loemmern	 Buzulu'na	 doğruldu.	 Ucu	 demirli	 değneğini	 taş	 gibi	 sert	 kara	 kakarak

büyük	 dağlı	 adımlarıyla	 ilerliyordu.	 Keskin	 gözüyle	 de	 uzakta,	 bu	 sınırsız	 örtü	 üzerinde	 küçük,	 kara

ve	 kımıldar	 noktayı	 arıyordu.

Buzulun	 kıyısına	 varınca,	 yaşlı	 adamın	 gerçekten	 bu	 yolu	 tutmuş	 olup	 olmadığını	 düşünerek	 durdu.

Sonra	 daha	 hızlı	 ve	 daha	 kaygılı	 adımlarla	 buzul	 taşları	 boyunca	 yürümeye	 başladı.

Güneş	 alçalıyordu.	 Karlar	 pembeleşiyor,	 onların	 billurlaşmış	 yüzünde	 kuru	 ve	 dondurucu	 bir	 yel

vakit	 vakit	 canlanıp	 esiyordu.	 Ulrich	 uzun,	 yüksek	 ve	 titrek	 bir	 haykırmayla	 arkadaşını	 çağırdı.	 Ses,

dağların	 uyuduğu	 gömüt	 durgunluğu	 içinde	 uçtu;	 uzaklarda,	 köpükten,	 derin	 ve	 kımıltısız	 dalgaların

üzerinde;	 bir	 kuş	 çığlığının	 deniz	 dalgalarında	 koşması	 gibi,	 koştu;	 sonra	 döndü.	 Ona	 hiçbir	 yanıt

gelmedi.

Delikanlı	 yine	 yürümeye	 başladı.	 Güneş	 aşağıda,	 gökteki	 yansımaların	 hâlâ	 pembeleştirdiği	 tepelerin

arkasında	 batmıştı.	 Koyağın	 derinlikleri	 artık	 kararıyordu.	 Ulrich	 birdenbire	 korktu.	 Ona	 bu	 dağların

sessizliği,	 soğuğu,	 yalnızlığı	 ve	 kış	 ölülüğü	 kendi	 içine	 giriyor,	 kanını	 durdurup	 dondurmak,

uzuvlarını	 kaskatı	 etmek,	 kendisini	 katılmışa,	 buz	 kesilmişe	 çevirmek	 istiyor	 gibi	 geldi.	 O	 zaman

koşarak	 oturduğu	 yere	 doğru	 kaçmaya	 başladı.	 Yaşlı	 adam,	 kendisi	 yokken	 dönmüştür	 diye

düşünüyordu.	 Olasılıkla,	 başka	 bir	 yol	 tutmuş	 ve	 şimdi,	 ayaklarının	 dibinde	 vurulmuş	 bir	 dağ



keçisiyle,	 ateşin	 karşısına	 geçmişti.

Biraz	 sonra	 oteli	 gördü.	 Oradan	 hiç	 duman	 çıkmıyordu.	 Ulrich	 daha	 hızlı	 koştu,	 kapıyı	 açtı.	 Sam

kendisini	 sevinçle	 karşıladı.	 Fakat	 Gaspard	 Hari	 gelmemişti.

Kunsi,	 şaşırmış,	 sanki	 arkadaşı	 bir	 köşeye	 saklanmış	 da	 onu	 şimdi	 bulacakmış	 gibi,	 olduğu	 yerde

dönüp	 duruyordu.	 Sonra	 ateşi	 yaktı	 ve	 hep	 yaşlı	 adamın	 çıkageleceğini	 umarak	 çorbayı	 pişirdi.

Arada	 sırada	 daha	 görünmüyor	 mu	 diye	 çıkıp	 bakıyordu.	 Gece,	 dağların	 uçuk	 gecesi,	 solgun	 gece,

ufkun	 kıyısında	 hemen	 tepelerin	 arkasına	 düşmeye	 hazır,	 sarı	 ve	 ince	 bir	 ayın	 aydınlattığı	 esmerimsi

gece,	 ortalığa	 çökmüştü.

Sonra,	 delikanlı	 yine	 içeriye	 giriyor,	 oturuyor,	 başa	 gelebilecek	 kazaları	 düşünerek	 ellerini	 ve

ayaklarını	 ısıtıyordu.

Gaspard	 bir	 bacağını	 kırmış,	 bir	 çukura	 yuvarlanmış,	 yanlış	 bir	 adım	 atarak	 ayak	 kemiğinin

burkulmasına	 neden	 olmuş	 olabilirdi.	 Herhalde	 şimdi	 karlara	 serilmiş,	 tutulmuş,	 soğuktan	 kaskatı

kesilmiş,	 bitmiş,	 belki	 de	 yardım	 çağıra	 çağıra,	 gecenin	 sessizliği	 içinde	 boğazının	 bütün	 gücüyle

haykıra	 haykıra	 yatıyordu.

Fakat	 nerede?	 Dağlar	 o	 kadar	 geniş,	 o	 kadar	 yalçın,	 çevre	 de,	 özellikle	 bu	 mevsim	 boyunca,	 o	 kadar

tehlikeliydi	 ki	 bir	 adamı	 bu	 sonsuzluğun	 içinde	 bulmak	 için	 on	 veya	 yirmi	 kılavuz	 olmak	 ve	 yirmi	 gün

her	 yöne	 gitmek	 gerekirdi.

Bununla	 birlikte	 Ulrich	 Kunsi,	 eğer	 Gaspard	 Hari	 saat	 bire	 kadar	 dönmezse	 Sam'la	 birlikte	 çıkmaya

karar	 verdi.

Hazırlığını	 da	 yaptı.

Bir	 çantaya	 iki	 günlük	 yiyecek	 koydu. 	 çelik	 kancalarını	 aldı. 	 beline	 uzun,	 ince	 ve	 sağlam	 bir	 ip	 sardı.

ucu	 demirli	 değneğini	 ve	 buzda	 basamak	 oymaya	 yarayan	 baltayı	 gözden	 geçirdi.	 Sonra	 bekledi.	 Ateş

ocakta	 yanıyor,	 iri	 köpek	 alevin	 aydınlığında	 horulduyordu.	 Saat,	 ses	 veren	 ağaçtan	 kutusu	 içinde

düzenli	 tiktaklarını,	 bir	 yürek	 gibi	 vurmaktaydı.

Ulrich,	 kulağı	 uzak	 gürültülerde,	 hafif	 rüzgâr	 çatıyı	 ve	 duvarları	 sıyırdıkça	 ürpererek,	 bekliyordu.

Saat	 gece	 yarısını	 çaldı.	 Delikanlı	 titredi.	 Sonra	 içinde	 ürküntü	 ve	 kesiklik	 duyduğu	 için,	 yola

çıkmadan	 kaynar	 bir	 kahve	 içmek	 üzere,	 ateşe	 su	 koydu.

Saat	 biri	 vurunca	 kalktı,	 Sam'ı	 uyandırdı,	 kapıyı	 açtı	 ve	 Wildstrubel'e	 doğru	 yola	 çıktı.	 Tam	 beş	 saat

kancalarıyla	 kayalara	 tırmanarak,	 buzları	 yontarak,	 boyuna	 ilerleyerek	 ve	 bazan	 çok	 dik	 bir	 yokuşun

dibinde	 kalan	 köpeği	 ipinin	 ucunda	 yedeğe	 alarak	 yükseldi.	 Yaşlı	 Gaspard'ın	 çok	 kez	 gelip	 dağ	 keçisi

aradığı	 tepelerden	 birine	 vardığında	 saat,	 aşağı	 yukarı	 altıydı.	 Orada	 güneşin	 doğmasını	 bekledi.

Başının	 üzerinde	 göğün	 rengi	 atıyordu.	 Ansızın,	 nereden	 fışkırdığı	 bilinmez,	 acayip	 bir	 ışık	 çevresinde

yüz	 fersaha	 kadar	 yayılan	 sonsuz	 uçuk	 tepeler	 denizini	 birdenbire	 aydınlattı,	 Sanki	 bu	 aydınlık,	 karın

kendisinden	 çıkıp	 boşluğu	 kaplıyordu.	 Yavaş	 yavaş	 uzaktaki	 tepelerin	 en	 yüksekleri,	 et	 rengi	 kadar

açık	 bir	 pembeliğe	 büründü.	 Sonra	 Berne	 Alpleri'nin,	 bu	 hantal	 devlerin	 arkasından	 kırmızı	 güneş

göründü.

Ulrich	 Kunsi	 yeniden	 yola	 düzüldü.	 Tıpkı	 bir	 avcı	 gibi	 iki	 büklüm,	 izleri	 gözleyerek,	 köpeğe:	 "Ara

tosunum,	 ara!"	 diyerek	 yürüyordu.

Artık	 gözüyle	 çukurları	 yoklayarak,	 bazan	 da	 çıt	 duyulmaz	 genişlikte	 çarçabuk	 sönen	 uzun	 bir

haykırışla	 seslenerek	 dağdan	 iniyordu.	 Karşılık	 alamayınca	 kulağını	 yere	 yapıştırarak	 dinliyordu.	 Bir

ses	 duyar	 gibi	 oluyor,	 koşmaya	 başlıyor,	 yine	 bağırıyor,	 sonra	 hiçbir	 şey	 işitmiyor	 ve	 bitkin,	 umutsuz,

oturuyordu.	 Öğleye	 doğru	 yemek	 yedi	 ve	 kendisi	 kadar	 yorulan	 Sam'a	 da	 yedirdi.	 Arkasından	 yine

araştırmalarına	 koyuldu.

Akşam	 olurken,	 kırda	 elli	 kilometre	 almış,	 hâlâ	 yürüyordu.	 Evine	 dönemeyecek	 kadar	 uzakta	 ve	 daha

ileriye	 sürüklenemiyecek	 kadar	 yorgun,	 karların	 içinde	 bir	 delik	 açtı	 ve	 birlikte	 getirdiği	 bir	 örtüye

bürünüp,	 köpeğiyle	 oraya	 sokuldu.	 İnsan	 ve	 hayvan,	 birbirlerinin	 kucağında,	 birbirlerini	 ısıtarak,	 ama

gene	 iliklerine	 kadar	 donarak	 yattılar.

Ulrich	 kafası	 hayaletlerle	 dolu,	 her	 yanı	 ayrı	 ayrı	 atarak,	 gözünü	 kapayamadı.

Doğrulduğu	 vakit	 güneş	 hemen	 hemen	 doğuyordu.	 Bacakları	 demir	 gibi	 kaskatı,	 ruhu	 sıkıntıdan

kendisini	 bağırtacak	 kadar	 daralmış. 	 yüreği,	 bir	 gürültü	 duyar	 gibi	 olur	 olmaz	 onu	 heyecandan

düşürecek	 kadar	 çarpıntılıydı.

Ansızın,	 bu	 ıssızlık	 içinde	 kendisinin	 de	 soğuktan	 donacağını	 düşündü	 ve	 bu	 ölüm	 korkusu,	 istencini

kamçılayarak	 onu	 gayrete	 getirdi.

Şimdi	 düşe	 kalka	 otele	 doğru	 iniyor,	 peşinden	 ve	 uzaktan	 da,	 üç	 ayağı	 üstünde	 topallayan	 Sam

geliyordu.



Schwarenbach'a	 ancak	 öğleden	 sonra	 dörde	 doğru	 vardılar.	 Ev	 boştu.	 Delikanlı	 ateşi	 yaktı,	 yemek

yedi	 ve	 uyudu.	 Artık	 bir	 şey	 düşünemeyecek	 kadar	 duygusuzlaşmıştı.	 Yenilmez	 bir	 uyku

gereksinmesiyle	 uzun	 zaman	 uyudu.	 Fakat	 ansızın	 bir	 ses,	 bir	 haykırma,	 bir	 ad:	 "Ulrich!". 	 derin

uyuşukluğunu	 sarsaladı	 ve	 onu	 doğrulttu.	 Düş	 mü	 görmüştü?	 Bu,	 kaygılı	 ruhların	 düşlerine	 giren

acayip	 çağrışlardan	 biri	 miydi?	 Hayır;	 o	 bunu,	 kulağına	 giren	 ve	 ta	 sinirli	 parmaklarının	 ucuna	 kadar

etinin	 içinde	 kalan	 bu	 titrek	 haykırışı,	 hâlâ	 duyuyordu.	 Orada,	 evin	 yakınında	 biri	 vardı.	 Kapıyı	 açtı	 ve

boğazının	 bütün	 gücüyle	 "Gaspard	 sen	 misin?"	 diye	 uludu.

Yanıt	 veren	 olmadı.	 Ne	 bir	 ses,	 ne	 bir	 mırıltı,	 ne	 bir	 inilti.	 Hiç,	 hiçbir	 şey.	 Geceydi.	 Kar,	 solgundu.

Rüzgâr,	 taşları	 parçalayan	 ve	 bu	 ıssız	 dağlarda	 canlı	 bir	 şey	 bırakmayan	 buzlu	 rüzgâr,	 esmeye

başlamıştı.	 Çölün	 ateşli	 rüzgârından	 daha	 kurutucu	 ve	 daha	 öldürücü	 soluklarda	 ikide	 bir

ayaklanıyordu.	 Ulrich	 yeniden	 haykırdı:	 "Gaspard. .	 Gaspard!	 Gaspard!"

Sonra	 bekledi.	 Dağda	 her	 yan	 dilsiz	 kaldı.	 O	 vakit	 büyük	 bir	 korku,	 onu	 kemiklerine	 kadar	 sarstı.	 Bir

sıçrayışta	 otele	 girdi,	 kapıyı	 kapadı	 ve	 sürgüleri	 sürdü.	 Sonra,	 arkadaşının	 can	 verirken	 kendisini

çağırmış	 olduğundan	 emin,	 titreyerek,	 bir	 sandalyenin	 üstüne	 düştü.

İnsan	 nasıl	 yaşadığından	 yahut	 ekmek	 yediğinden	 eminse,	 o	 da	 bundan	 öyle	 emindi.	 Yaşlı	 Gaspard

Hari	 bir	 yanda,	 bir	 delikte,	 beyazlıkları	 yeraltı	 karanlıklarından	 daha	 uğursuz	 olan	 o	 derin	 tertemiz

yarların	 birinde	 iki	 gün	 üç	 gece	 can	 çekişmişti.	 Evet,	 iki	 gün	 üç	 gece	 can	 çekişmiş	 ve	 arkadaşını

düşüne	 düşüne	 demin	 ölmüştü.	 Ruhu	 da	 özgür	 kalır	 kalmaz,	 Ulrich'in	 uyuduğu	 otele	 doğru	 uçmuş,

ölü	 ruhlarının	 canlılara	 yanaştığı	 o	 bilinmez	 ve	 korkunç	 özellikle	 onu	 çağırmıştı.	 Bu	 sessiz	 ruh,

uyuyan	 adamın	 bitkin	 ruhuna	 haykırmıştı;	 ona	 son	 kez	 hoşça	 kal	 demiş	 yahut	 da	 gerektiği	 kadar

aramamış	 olan	 insana	 sitemlerini,	 belki	 de	 ilenmelerini	 yağdırmıştı.

Ulrich	 onu	 orada,	 pek	 yakında,	 duvarın	 arkasında,	 henüz	 kapadığı	 kapının	 ardında	 duyuyordu.	 O,

kanatlarıyla	 aydınlık	 bir	 pencereye	 dokunan	 bir	 gece	 kuşu	 gibi	 dolaşıyordu.	 Ne	 yapacağını	 bilmeyen

delikanlı,	 korkudan	 uluyacak	 gibiydi.	 Kaçmak	 istiyor,	 çıkmaya	 cesaret	 edemiyordu.	 Buna	 şimdi

cesaret	 edemediği	 gibi,	 bundan	 böyle	 de	 cesaret	 edemeyecekti.	 Çünkü	 hayalet,	 yaşlı	 kılavuzun	 ölüsü,

bir	 mezarlığın	 okunmuş	 toprağında	 yerini	 bulmadıkça	 gece	 gündüz	 orada,	 otelin	 çevresinde

kalacaktı.

Gündüz	 oldu,	 Kunsi	 de	 güneşin	 pırıl	 pırıl	 dönüşüyle	 biraz	 güven	 duydu.	 Yemeğini	 hazırladı,	 köpeğine

bulamaç	 yaptı,	 sonra	 kar	 üstünde	 yatan	 yaşlı	 adamı	 düşünerek,	 yüreği	 ezinç	 dolu,	 bir	 sandalyede

kıpırdamadan	 oturdu.

Daha	 sonra,	 dağlara	 gece	 çöker	 çökmez,	 onu	 yeni	 korkular	 sardı.	 Artık	 bir	 mumun	 aleviyle	 ancak

aydınlanan	 karanlık	 mutfakta	 yürüyor,	 dinleyerek,	 bir	 gece	 önceki	 korkunç	 haykırma	 kırın	 üzüntülü

sessizliğini	 yine	 yırtacak	 mı	 diye	 kulak	 vererek,	 büyük	 adımlarla	 bir	 baştan	 bir	 başa	 yürüyordu.

Zavallı	 adam	 kendini	 yalnız,	 hiç	 kimsenin	 başına	 gelmemiş	 biçimde	 yapayalnız	 buluyordu.	 Bu	 sonsuz

kar	 çölünde	 yalnız,	 insanların	 oturduğu	 yerin	 iki	 bin	 metre	 üstünde. 	 insan	 evlerinin	 üstünde,

kımıldayan,	 gürültü	 eden,	 çırpınan	 yaşamın	 üstünde	 yalnız,	 donmuş	 havada	 yalnızdı.	 Çılgınca	 bir

kaçmak..	 nereye,	 nasıl	 olursa	 olsun	 kaçmak. 	 uçuruma	 atılarak	 Loeche'e	 inmek	 isteği	 onu

didikliyordu.	 Fakat	 kapıyı	 açmaya	 cesareti	 yoktu.	 Ötekinin,	 ölünün,	 dağlarda	 yalnız	 kalmamak	 için,

yolunu	 keseceğinden	 emindi.

Gece	 yarısına	 doğru,	 dolaşmaktan	 yorgun,	 acıdan	 ve	 korkudan	 bitkin,	 bir	 sandalye	 üzerinde	 sızdı.

Çünkü	 tekinsiz	 bir	 yerden	 ürkülür	 gibi	 yatağından	 ürküyordu.

Ansızın	 bir	 önceki	 gecenin	 keskin	 haykırışı	 kulaklarında	 çın	 çın	 öttü.	 Ses	 öyle	 yırtıcıydı	 ki	 Ulrich

hortlağı	 itmek	 için	 kollarını	 uzattı	 ve	 sandalyesiyle	 birlikte	 sırtüstü	 yere	 düştü.

Gürültüyle	 uyanan	 Sam,	 korkmuş	 köpeklerin	 uluduğu	 gibi	 ulumaya	 başladı.	 Tehlikenin	 nereden

geldiğini	 arayarak	 dört	 dönüyordu.	 Kapının	 yanına	 gelince	 şiddetle	 soluyup	 puflayarak,

homurdanarak,	 tüyleri	 diken	 diken,	 kuyruğu	 dikilmiş,	 alt	 aralığı	 kokladı.

Kunsi,	 çılgın	 gibi,	 ayağa	 kalkmıştı.	 Sandalyesini	 bir	 ayağından	 tutarak:	 "Girme,	 girme"	 diye	 bağırdı;

"girme,	 yoksa	 seni	 gebertirim."	 Köpek	 de,	 bu	 gözdağıyla	 kızışmış,	 sahibinin	 sesinin	 meydan	 okuduğu

görünmez	 düşmana	 karşı	 kötü	 kötü	 havlıyordu.

Yavaş	 yavaş	 Sam	 yatıştı	 ve	 gelip	 yine	 ocağın	 yanına	 uzandı.	 Fakat	 kuşkulu	 duruyordu.	 Başı	 yukarda,

gözleri	 parıl	 parıldı	 ve	 dişlerinin	 arasından	 homurdanıyordu.

Beri	 yandan	 Ulrich	 de	 kendine	 geldi.	 Fakat	 korkudan	 aklını	 kaçıracağını	 duyumsayarak	 gidip	 büfeden

bir	 şişe	 rakı	 aldı;	 üstüste	 birçok	 kadeh	 içti.	 Düşünceleri	 dumanlanıyordu.	 Cesareti	 artıyor,

damarlarını	 bir	 ateş	 dalgası	 kaplıyordu.

Ertesi	 gün	 hiçbir	 şey	 yemedi;	 yalnızca	 içki	 içti.	 Arkasından	 birçok	 gün	 de	 körkütük	 sarhoş	 yaşadı.



Aklına	 Gaspard	 Hari	 gelir	 gelmez	 içmeye	 başlıyordu,	 ta	 başı	 dönüp	 yere	 yıkılıncaya	 dek	 içiyordu. .

Orada	 da	 yüzükoyun,	 ölü	 gibi,	 eli	 ayağı	 kesilmiş,	 alnı	 yerde,	 horlayarak	 kalıyordu.	 Fakat	 yıkıcı	 ve

çıldırtıcı	 suyu	 bir	 kez	 sindirdi	 mi	 hep	 aynı	 "Ulrich"	 çığlığı,	 kafasını	 delen	 bir	 kurşun	 gibi	 onu

uyandırıyordu.	 O	 vakit	 hâlâ	 sallanarak,	 düşmemek	 için	 ellerini	 uzatarak	 ve	 Sam'ı	 yardıma	 çağırarak

doğruluyordu.	 Sahibi	 gibi	 kaçırmışa	 benzeyen	 köpek	 de	 kapıya	 atılıyor,	 onu	 pençeleriyle	 tırmalıyor,

uzun	 ve	 beyaz	 dişleriyle	 kemiriyordu.	 Beri	 yandan	 delikanlı	 boynunu	 arkaya	 uzatmış,	 başı	 havada,

tıpkı	 bir	 koşunun	 arkasından	 soğuk	 su	 içer	 gibi,	 biraz	 sonra	 yeniden	 kafasını,	 belleğini	 ve	 delice

korkusunu	 uyutacak	 olan	 rakıyı	 lıkır	 lıkır	 içiyordu.

Üç	 haftada	 içki	 diye	 nesi	 var	 nesi	 yoksa	 sömürdü.	 Fakat	 bu	 sürekli	 sarhoşluğun	 yalnızca	 uyuşturduğu

korkusu,	 dindirilmesine	 olanak	 kalmayınca	 bir	 kat	 daha	 kudurarak	 ayaklandı.	 Artık	 bir	 aylık

sarhoşlukla	 kızışmış	 olan	 ve	 kesin	 yalnızlığın	 içinde	 boyuna	 gelişen	 değişmez	 düşünce,	 onu	 bir	 burgu

gibi	 oyuyordu.	 Otelde,	 öteki	 dışarda	 mı	 diye	 dinlemek	 için	 kulağını	 kapıya	 yapıştırarak,	 duvarların

arkasından	 ona	 meydan	 okuyarak,	 kafese	 tıkılmış	 bir	 hayvan	 gibi,	 dolaşıyordu.

Sonra	 da	 yorgunluktan	 tükenip	 uyuklar	 uyuklamaz	 sesi	 yine	 işitiyor,	 sıçrayarak	 ayağa	 kalkıyordu.

Sonunda	 bir	 gece,	 canına	 tak	 etmiş	 korkaklar	 gibi	 kapıya	 atıldı;	 kendisini	 çağıranı	 görmek	 ve	 çenesini

kıstırmak	 için	 kanadı	 açtı.

Soğuk	 bir	 esinti,	 hızla	 yüzüne	 çarptı.	 Adam	 kemiklerine	 kadar	 dondu;	 Sam'ın	 dışarıya	 fırladığını	 fark

etmeksizin	 kapıyı	 yine	 kapadı	 ve	 sürgüleri	 sürdü.	 Sonra	 titreyerek	 ateşe	 odun	 attı,	 ısınmak	 için

ocağın	 karşısına	 oturdu.	 Fakat	 ansızın	 yüreği	 oynadı.	 Biri	 ağlayarak	 duvarı	 tırmalıyordu.

Kendinden	 geçerek:	 "Defol!"	 diye	 haykırdı.	 Uzun	 ve	 acıklı	 bir	 yakınma	 ona	 yanıt	 verdi.

O	 vakit	 korku,	 kafasında	 akıldan	 yana	 ne	 kalmışsa	 hepsini	 götürdü.	 Saklanacak	 bir	 köşe	 bulmak	 için

olduğu	 yerde	 dönerek:	 "Defol!"	 diye	 yineliyordu.	 Öteki	 de	 hep	 ağlayarak	 ve	 duvarlara	 sürünerek	 ev

boyunca	 dolaşıyordu.	 Ulrich	 yemek	 takımları	 ve	 yiyecekle	 dolu,	 meşeden	 büfeye	 koştu,	 onu	 insan

gücünden	 üstün	 bir	 güçle	 kaldırarak,	 bir	 engel	 olsun	 diye,	 kapıya	 kadar	 sürükledi.	 Sonra	 eşya	 olarak

ne	 aldıysa	 hepsini,	 şilteleri,	 ot	 minderleri,	 sandalyeleri	 birbirinin	 üzerine	 yığıp,	 tıpkı	 düşman

çevirdiği	 zaman	 yapıldığı	 gibi,	 pencereyi	 tıkadı.

Fakat	 dışardaki,	 şimdi,	 acıklı	 bir	 biçimde	 derin	 derin	 inliyordu.	 Delikanlı	 bunlara	 aynı	 iniltilerle

karşılık	 vermeye	 başladı.

İçerden	 ve	 dışardan	 inlemeler	 kesilmeksizin	 günler	 ve	 geceler	 geçti.	 Biri	 boyuna	 evin	 çevresinde

dönüyor,	 kalın	 duvarı	 tırnaklarıyla,	 devirmek	 ister	 gibi,	 güçlü	 güçlü	 kazıyordu.	 Öbürü	 içerden,

eğilmiş,	 kulağını	 taşa	 yapıştırmış,	 onu	 bütün	 devinimlerini	 kolluyor,	 bütün	 çağırmalarına	 korkunç

bağırışlarla	 yanıt	 veriyordu.

Bir	 akşam	 Ulrich	 artık	 bir	 şey	 duymadı.	 Yorgunluktan	 öyle	 bitkin	 oturdu	 ki	 hemen	 uyuyuverdi.

Hiçbir	 anısı,	 hiçbir	 düşüncesi	 olmaksızın	 uyandı.	 Sanki	 bu	 tükeniklik	 uykusunda	 bütün	 kafası

boşalmıştı.	 Karnı	 açtı;	 yemek	 yedi.

Kış	 bitmişti.	 Gemmi	 Geçidi,	 yine	 geçilebilir	 duruma	 geliyordu.	 Hauser	 ailesi,	 oteline	 dönmek	 için	 yola

koyuldu.

Yokuşun	 başına	 erişince	 kadınlar	 katırlarına	 bindiler	 ve	 biraz	 sonra	 yine	 buluşacakları	 iki	 adamdan

söz	 ettiler.

İçlerinden	 birinin	 daha	 birkaç	 gün	 önce,	 yol	 açılır	 açılmaz,	 inip	 geçirdikleri	 uzun	 kıştan	 haber

getirmemesine	 şaşıyorlardı.

Sonunda	 hâlâ	 tepesine	 kadar	 karla	 örtülü	 otel	 göründü.	 Kapı	 da,	 pencere	 de	 kapalıydı.	 Çatıdan	 biraz

duman	 çıkıyordu.	 Bu,	 Hauser	 Baba'ya	 güven	 verdi.	 Fakat	 yaklaşınca	 eşiğin	 üzerinde,	 kartallar

tarafından	 parçalanmış	 bir	 hayvan	 iskeleti,	 yan	 üstü	 yatan	 bir	 büyük	 iskelet	 gördü.

Bunu	 hep	 incelediler.	 Anne:	 "Sam	 olmalı"	 dedi	 ve	 "Hey	 Gaspard!"	 diye	 seslendi.	 İçerden	 bir	 bağırış,

hayvan	 sesi	 gibi	 keskin	 bir	 bağırış	 yanıt	 verdi.	 Hauser	 baba:	 "Hey	 Gaspard!"	 diye	 yineledi.	 İlkinin	 aynı,

yeni	 bir	 bağırış	 duyuldu.

O	 vakit	 babayla	 iki	 oğul,	 üç	 kişi	 kapıyı	 açmaya	 çalıştılar.	 Kapı	 dayandı.	 Boş	 ahırdan	 uzun	 bir	 direk

aldılar,	 bütün	 hızlarıyla	 toslattılar.	 Kapı	 çatırdayarak	 yıkıldı,	 tahtalar	 parça	 parça	 fırladı.	 Sonra	 büyük

bir	 gürültü	 evi	 sarstı.	 İçerde	 devrilen	 büfenin	 arkasında,	 saçları	 omuzlarına,	 sakalı	 göğsüne	 düşmüş,

ayakta,	 gözleri	 pırıl	 pırıl,	 üstünden	 lime	 lime	 kumaşlar	 sarkan	 bir	 adam	 gördüler.

Onu	 seçemiyorlardı.	 Fakat	 Louise	 Hauser;	 "Anne;	 bu,	 Ulrich."	 diye	 haykırdı.	 Anne	 de	 onun,	 saçları

ağarmasına	 karşın,	 Ulrich	 olduğunu	 tanıdı.

Adam,	 yanına	 gelinmesine,	 kendisine	 dokunulmasına	 ses	 çıkarmadı.	 Yalnızca	 sorulan	 şeylere	 hiç

yanıt	 vermedi.	 Onu	 Loeche'e	 götürmek	 gerekti.	 Orada	 hekimler	 delirmiş	 olduğunu	 söylediler.



Arkadaşının	 başına	 ne	 geldiğini	 kimse	 öğrenemedi.

Küçük	 matmazel	 Hauser,	 o	 yaz,	 dağ	 soğuğuna	 verilen	 bir	 iç	 tükenişinden	 adeta	 ölecek	 gibi	 oldu.



OYUK



"Dayak	 ve	 yaralar	 ölüme	 neden	 olmakla. ."	 İşte	 yorgancı	 Bay	 Leopold	 Renard'ı	 ağır	 ceza

mahkemesine	 çıkaran	 bellibaşlı	 suçlama	 buydu.

Katilin	 çevresinde	 ölenin	 dul	 karısı	 bayan	 Flameche,	 oymacı	 Louis	 Ladureau	 ve	 kurşuncu	 Jean

Durdent,	 başlıca	 tanıklar.

Yanıbaşında	 da	 kendi	 karısı,	 karalar	 giyinmiş,	 bodur,	 çirkin	 bir	 kadın;	 sanki	 kadın	 kılığına	 girmiş	 bir

dişi	 maymun..

Bakın	 Renard	 (Léopold)	 acıklı	 olayı	 nasıl	 anlattı:

"Tanrım!	 Bu	 öyle	 bir	 yıkım	 ki	 hem	 istencimin	 dışında	 oldu,	 hem	 de	 her	 bakımdan	 ilk	 kurbanı	 ben

oldum.	 Şimdi	 anlatırken	 her	 şey	 kendiliğinden	 anlaşılacak	 bay	 başkan,	 ben	 komşularımın,	 hatta	 hani

her	 zaman	 keyfi	 yerinde	 olmayan	 kapıcı	 kadının	 tanıklık	 ettikleri	 gibi	 on	 altı	 yıldan	 beri	 aynı	 caddede

yorgancılıkla	 uğraşan	 namuslu	 bir	 iş	 adamı,	 herkesin	 tanıdığı,	 sevdiği,	 saydığı,	 değer	 verdiği	 bir

kimseyim.	 Çalışmayı	 severim,	 tutumlu	 olmayı	 severim,	 namuslu	 insanları	 ve	 masum	 eğlenceleri

severim.	 Ne	 yazık	 ki	 beni	 yakan	 da	 bu	 oldu.	 Fakat	 işe	 istencim	 karışmadığından	 kendi	 gözümden

düşmüş	 değilim.

İşte	 beş	 yıldır,	 şu	 gördüğünüz	 karımla	 her	 pazar	 gününü	 gider,	 Poissy'de	 geçiririz.	 Oltayla	 balık

tutmayı	 sevmemiz	 bir	 yana,	 bu	 bize	 hava	 da	 aldırır.	 Fakat	 balığı	 da	 delicesine	 severiz	 ha!	 Bu

düşkünlüğü	 bana	 Melie	 kaltabanı	 aşıladı.	 Ama	 o	 bu	 işe	 benden	 daha	 tutkundur.	 Zaten	 bu	 olayda,

şimdi	 göreceğiniz	 gibi,	 bütün	 kötülük	 ondan	 geliyor.

Ben	 hem	 güçlü,	 hem	 de	 yumuşak	 bir	 adamımdır.	 İki	 metelik	 için	 sorun	 çıkarmam.	 Fakat	 o?	 Ah,	 o!	 Öyle

hiçbir	 şey	 değil	 gibi	 görünür,	 ufak	 tefektir,	 çelimsizdir	 ama	 bir	 sansardan	 daha	 zararlıdır.	 Artamları

olduğunu	 da	 yadsımam.	 Hem	 de	 bir	 tüccar	 için	 önemli	 artamları	 vardır.	 Fakat	 huyu?	 Hele	 ortalıkta

bundan	 bir	 söz	 edin,	 hatta	 demin	 benden	 yana	 tanıklık	 eden	 kapıcı	 kadına	 sorun.. 	 Size	 söyler	 de

söyler..

Her	 gün	 yumuşaklığımı	 başıma	 kakar:	 'İşte	 ben	 şunu	 yapmazdım!	 İşte	 ben	 bunu	 yapmazdım!'	 Onu

dinleseydim,	 bay	 başkan,	 ayda	 en	 aşağı	 üç	 kez	 yumruk	 yumruğa	 vuruşmam	 gerekirdi."

Bayan	 Renard	 söze	 karıştı:	 "Aman	 durma,	 söyle;	 son	 gülen	 iyi	 gülecek."

Adam	 tatlılıkla	 kadına	 döndü:

"Ne	 çıkar?"	 dedi;	 "mahkemeye	 verilen	 sen	 olmadığına	 göre	 sana	 karşı	 	 konuşabilirim."

Sonra	 yine	 yüzünü	 başkana	 çevirerek:

"Sürdürüyorum.	 İşte	 her	 cumartesi	 akşamı,	 ertesi	 sabah	 ortalık	 ağarır	 ağarmaz	 balığa	 çıkmak	 üzere

Poissy'ye	 gidiyorduk.	 Bu,	 bizim	 için,	 nasıl	 derler,	 ikinci	 bir	 huy	 yerine	 geçen	 bir	 alışkanlıktı.	 Üç	 yıl

oluyor.	 Bir	 yer	 bulmuştum!	 Ama	 ne	 yer!	 Gölgede,	 hiç	 değilse	 sekiz,	 belki	 de	 on	 ayak	 su;	 yahut,	 evet,

kıyı	 toprağının	 altında	 ayrıca	 delikleriyle	 bir	 oyuk;	 gerçekten	 bir	 balık	 yuvası;	 bir	 balıkçı	 cenneti.	 Bu

oyuğu,	 bay	 başkan,	 adeta	 kendimin	 sayabilirdim.	 Çünkü	 oranın	 Christophe	 Colomb'u	 bendim.

Bunu	 yörede	 herkes	 biliyordu;	 karşı	 çıkmadan,	 herkes,	 "A,	 orası	 Renard'ın	 yeri."	 diyorlardı	 ve	 oraya

kimse	 gelmiyordu.	 Hatta,	 üstüne	 alınmasın,	 başkalarının	 yerlerine	 konmakla	 ün	 kazanan	 Bay

Plumeau	 bile.

Onun	 için	 yerimden	 emin,	 oraya	 mal	 sahibi	 gibi	 dönüyordum.	 Her	 cumartesi	 Poissy'e	 varır	 varmaz	 da

karımla	 birlikte	 Dalila'ya	 biniyordum.	 -‐	 Dalila,	 kayığımın	 adıdır;	 Fournaise'e	 yaptırdığım	 kayık;	 hafif

ve	 sağlam	 bir	 şey.	 -‐	 Evet,	 Dalila'ya	 bindiğimizi	 söylüyordum.	 Yem	 serpmeye	 çıkıyorduk.	 Yem

konusunda	 benim	 gibisi	 yoktur.	 Arkadaşlar	 bunu	 pekâlâ	 bilirler.	 Ama	 siz	 ne	 yem	 kullandığımı

soracaksınız.	 Yanıt	 veremem.	 Bu	 konu	 olayı	 hiç	 ilgilendirmez.	 Yanıt	 veremem.	 O	 benim	 gizim.	 Bunu

bana	 soranlar	 iki	 yüzden	 çoktur.	 Çenemi	 açtırmak	 için	 kadehcikler	 mi,	 balık	 kızartmaları	 mı,	 balık

yahnileri	 mi	 ikram	 etmediler?	 Fakat	 balık	 gelecek	 diye	 bekliyedursunlar.	 Ya!	 Pusulamı	 öğrenmek	 için

arkamı	 çok	 okşadılar. .	 Ama	 bunu	 karımdan	 başka	 bilen	 yok. .	 O	 da	 benden	 çok	 söyleyecek	 değil!. .

Öyle	 değil	 mi	 Melie?"

Başkan	 sözünü	 kesti:

"Bir	 an	 önce	 konuya	 gelin!"

Sanık	 yeniden	 başladı:	 "Geliyorum,	 geliyorum.	 İşte	 8	 Temmuz	 Cumartesi	 günü	 beş	 yirmi	 beş	 tireniyle

Poissy'ye	 yollanıp	 her	 cumartesi	 olduğu	 gibi	 yemekten	 önce	 yem	 serpmeye	 çıktık.	 Hava,	 ertesi	 günün



güzel	 olacağını	 gösteriyordu.	 Melie'ye:	 "Yarın	 mis	 mi	 mis!"	 diyordum.	 O	 da:	 "Öyle	 görünüyor,"	 diye

yanıt	 veriyordu.	 Bundan	 başka	 hiçbir	 şey	 konuşmadık.

Sonra	 yemeğe	 döndük.	 Hoşnuttum,	 susamıştım.	 İşte	 her	 şeye	 bu	 neden	 oldu,	 Bay	 Başkan.	 Melie'ye:

'Bak,	 Melie,'	 dedim;	 'hava	 güzel,	 acaba	 bir	 şişe	 pamuk	 takke	 içsem	 mi?"	 Bu,	 hafif	 bir	 beyaz	 şaraptır.

Ona	 böyle	 bir	 ad	 takmıştık;	 çünkü	 çok	 içilirse	 sizi	 uyutmaz	 ve	 pamuk	 takke	 yerine	 geçer.	 Anlarsınız

ya.

O	 bana:	 'Kafana	 koyduğunu	 yaparsın	 ama	 yine	 hastalanırsın,'	 dedi;	 'yarın	 da	 kalkamazsın.'	 Bu,	 itiraf

ederim,	 doğru,	 akıllıca,	 sezişli	 bir	 yanıttı.	 Bununla	 birlikte	 kendimi	 tutamadım.	 Şişemi	 içtim.	 İşte	 her

şey	 bundan	 oldu.

Sonunda	 uyuyamadım.	 Allah	 layığını	 versin,	 o	 üzüm	 suyundan	 pamuk	 takke,	 ta	 gecenin	 ikisine	 kadar

tepemde	 kaldı.	 Sonra,	 pat,	 uyudum.	 Hem	 de	 İsrafil	 sûrunu	 öttürse	 duymayacak	 gibi	 uyudum.

Sözün	 kısası,	 karım	 beni	 saat	 altıda	 uyandırdı.	 Yataktan	 atladım.	 Çarçabuk	 kısa	 pantolonumu	 ve	 iş

gömleğimi	 giydim.	 Yüzüme	 bir	 avuç	 su,	 haydi	 Dalila'ya.	 Ama	 çok	 geç.	 Ben	 oyuğa	 vardığım	 vakit	 onu

kapmışlardı!	 Bu	 hiç	 başıma	 gelmemişti.	 Bay	 başkan,	 üç	 yıldan	 beri	 hiç!	 Bana	 malımı	 göz	 göre	 göre

çalıyorlarmış	 gibi	 bir	 hal	 oldu.	 'Vay	 canına!	 Vay	 canına!'	 diyordum.	 Bir	 yandan	 da	 karım	 dalıma

binmeye	 başladı:	 'Nasıl,	 pamuk	 takkeni	 içtin	 mi?	 Gör	 şimdi	 sarhoş!	 Hoşuna	 gitti	 mi	 koca	 hödük?'

Hiç	 tınmıyordum,	 bütün	 bunlar	 doğruydu.

Bununla	 birlikte	 artıklardan	 yararlanmaya	 çalışmak	 üzere	 o	 yerin	 yanında	 kıyıya	 çıktım.	 Belki	 de	 o

adam	 bir	 şey	 tutamazdı	 ve	 oradan	 giderdi!

Bu,	 beyaz	 keten	 giysili,	 geniş	 hasır	 şapkalı,	 ufak	 tefek	 birisiydi.	 Onun	 da	 karısı	 vardı.	 Arkasında,	 iş

işleyen	 şişman	 bir	 kadın.

Bizim	 oranın	 yanında	 yerleştiğimiz	 görünce	 bu	 kadın:

'Kıyıda	 başka	 yer	 mi	 yok	 sanki?'	 diye	 mırıldandı.

Hırslanıp	 duran	 benimki	 de:	 'Yol	 yordam	 bilen	 insanlar	 başkalarının	 yerine	 çökmeden	 önce	 bir	 sorup

soruşturur,'	 yanıtını	 verdi.

Hırgür	 istemediğim	 için	 kendisine:

'Sus	 Melie,'	 dedim;	 'aldırış	 etme.	 Hele	 görürüz.'

İşte	 böyle,	 Dalila'yı	 söğütlerin	 altına	 çekmiş,	 kendimiz	 de	 inmiş,	 Melie	 ile	 omuz	 omuza,	 tam	 öteki

çiftin	 yanıbaşında	 balık	 tutuyorduk.

Burada	 ayrıntıya	 girmeliyim,	 bay	 başkan.

Beş	 dakika	 oldu	 olmadı,	 komşunun	 oltası	 iki	 kez,	 üç	 kez	 dalakoydu.	 Sonra	 da	 hop,	 budum	 kadar	 bir

balık	 çıktı.	 Belki	 de	 biraz	 daha	 küçük,	 fakat	 hemen	 hemen	 o	 kadar!	 Yüreğim	 çarpmaya	 başladı.

Şakaklarımı	 ter	 bastı.	 Melie	 de	 üstelik:	 'Nasıl	 sarhoş,	 gördün	 mü?'	 dedi.

Bu	 aralık	 Poissy	 bakkalı	 Bay	 Brau,	 bir	 kaya	 balığı	 meraklısı,	 kayıkla	 geçti	 ve	 bana	 seslendi:	 'Yerinizi

mi	 almışlar,	 bay	 Renard'.	 Kendisine:	 'Evet,	 Bay	 Bru,	 dünyada	 yol	 yordam	 bilmeyen	 görgüsüz	 adamlar

da	 var,'	 yanıtını	 verdim.

Yandaki	 ketenli	 bücür	 işitmemiş	 gibiydi.	 Karısı	 da	 öyle;	 o	 şişman	 karısı,	 o	 dana!"

Başkan,	 sözünü	 ikinci	 kez	 kesti:	 "Dikkat	 edin!	 Dul	 Bayan	 Flameche'i	 aşağılıyorsunuz."

Renard	 özür	 diledi:	 "Bağışlayın,	 bağışlayın,	 heyecana	 kapıldım.

İşte,	 bir	 çeyreğe	 varmadan	 ketenli	 bücür	 bir	 balık	 daha	 tuttu.	 Hemen	 arkasından	 bir	 daha	 ve	 beş

dakika	 sonra	 bir	 daha.

Artık	 benim	 gözlerim	 dolmuştu.	 Üstelik	 Bayan	 Renard'ın	 da	 içinden	 kaynadığını	 duyumsuyordum.

Bana	 boyuna	 laf	 yetiştiriyordu:	 'Ah,	 miskin!	 Görmüyor	 musun?	 Balıklarını	 çalıyor!	 Görmüyor	 musun?

Sen	 hiçbir	 şey	 tutamayacaksın!	 Kurbağa	 bile!	 Hiç,	 hiç,	 hiçbir	 şey!	 Bak,	 avuçlarım	 yanıyor	 'Yalnızca

bunu	 düşünmekten!'

Ben	 kendi	 kendime:	 'Öğleyi	 bekliyelim,'	 diyordum;	 'bu	 otlakçı	 yemeğe	 gider,	 ben	 de	 yerimi	 ele

geçiririm'.	 Çünkü	 ben,	 Bay	 Başkan,	 her	 pazar	 oralarda	 yemek	 yerim.	 Yiyeceğimizi	 Dalila	 ile	 götürürüz.

Hah!	 İşte	 saat	 de	 öğleyi	 çalıyor!	 Fakat	 hainin	 gazeteye	 sarılı	 bir	 pilici	 varmış.	 Hem	 yerken	 bir	 balık

daha	 tuttu!

Biz	 de	 Melie	 ile	 çarçabuk	 bir	 iki	 lokma	 yedik.	 Adeta	 bir	 şey	 yemedik.	 Hiç	 iştahımız	 yoktu.

Bunun	 üzerine,	 sindirim	 için	 gazetemi	 aldım.	 Her	 pazar	 şöyle	 su	 kıyısında,	 gölgede	 Gil	 Blas'ı	 okurum.

Pazar,	 Colombine'in	 günüdür.	 Bildiğiniz,	 makaleler	 yazan	 Colombine'in.	 Bu	 Colombine'i	 tanıdığımı

ileri	 sürerek	 Bayan	 Renard'ı	 kızdırmayı	 alışkanlık	 edinmiştim.	 Oysa	 aslı	 yoktur.	 Kendisini	 tanımam,

hatta	 görmüş	 bile	 değilim.	 Neyse,	 güzel	 yazar.	 Sonra	 bir	 kadın	 için	 pek	 damdan	 düşercesine	 şeyler

söyler.	 Ben,	 hoşlanırım.	 O	 tür	 yazı	 yazan	 çok	 kimse	 yoktur.



İşte,	 karımı	 kızdırmaya	 başladım.	 Fakat	 o,	 hâlâ	 hırçın,	 hemen	 küstü.	 Onun	 için	 sustum.

Tam	 o	 sırada	 buradaki	 tanıklarımız	 Bay	 Ladureau	 ile	 Bay	 Durdent	 ırmağın	 öbür	 yanından	 geldiler.

Birbirimizi	 gözle	 tanırız.

Bücür	 yine	 balık	 tutmaya	 koyulmuştu.	 Öyle	 tutuyordu	 ki	 ben	 tirtir	 titriyordum.	 Karısı:	 'Yer

olağanüstüymüş;	 buraya	 her	 zaman	 gelebilirim,	 Désiré!'	 demeye	 başladı.

Sırtımda	 bir	 üşüme	 duydum.	 Bayan	 Renard	 habire	 yineliyordu:	 'Sen	 adam	 değilsin,	 sen	 adam

değilsin.	 Damarlarında	 piliç	 kanı	 var.'

Birdenbire	 kendisine:	 'Bak,'	 dedim;	 'kalkıp	 gitmek	 daha	 iyi	 olacak;	 bir	 münasebetsizlik	 yapacağım'.

O,	 burnuna	 bir	 kızgın	 demir	 koymuş	 gibi	 boyuna	 üzerime	 üflüyordu:	 'Sen	 adam	 değilsin.	 İşte	 şimdi	 de

kaçıyorsun.	 Kaleyi	 teslim	 ediyorsun!	 Bazaine,	 sen	 de!'	 (1)

Bu	 sözlerin	 içime	 işlediğini	 duydum.	 Bununla	 birlikte	 kendimi	 kaptırmadım.

Fakat	 öteki	 bir	 sazan	 tuttu.	 Hiç	 de	 öylesini	 görmemiştim!	 Ama	 hiç!

Ve	 karım,	 sanki	 düşünüyormuş	 gibi,	 yine	 yüksek	 sesle	 söylenmeye	 başladı.	 Isırganlığını	 buradan

görüyorsunuz.	 'İşte	 çalma	 balık	 buna	 derler,'	 diyordu;	 'burayı	 yemleyen	 biziz.	 Bari	 yem	 için

harcadığımız	 para	 ödenseydi!'

O	 vakit	 ketenli	 bücürün	 duba	 karısı	 da	 yanıt	 vermeye	 kalktı:	 'Bize	 mi	 kızıyorsunuz,	 bayan?'

'Başkalarının	 harcadığı	 paradan	 yararlanan	 balık	 hırsızlarına	 kızıyorum.'

'Balık	 hırsızları	 dediğiniz	 biz	 miyiz?'

Sonunda	 ağızlardan	 baklalar	 çıktı	 ve	 sıra	 sövgülere	 geldi.	 Aman	 Tanrım,	 haspalar	 neler,	 ne	 oturaklı

şeyler	 de	 biliyorlarmış!	 Öyle	 bağırıyorlardı	 ki	 öbür	 kıyıda	 olan	 iki	 tanığımız	 seslenip	 alay	 ettiler:	 'Hey!

susun	 biraz.	 Kocalarınıza	 balık	 tutturmayacaksınız.'

İşin	 doğrusu,	 ketenli	 bücürle	 ben	 iki	 kütük	 gibi	 kıpırdamıyorduk.	 Bir	 şey	 işitmiyormuş	 gibi,

burnumuz	 suda,	 öyle	 duruyorduk.

Oysa,	 canına	 yandığım,	 neler	 işitmiyorduk:	 'Siz	 bir	 yalancısınız.	 -‐	 Siz	 bir	 sürtüksünüz.	 -‐	 Siz	 bir

şıllıksınız.	 -‐	 Siz	 bir	 şırfıntısınız.'	 Daha	 neler	 de	 neler!	 Alimallah	 gemiciler	 bile	 bundan	 fazlasını	 bilmez.

Birdenbire	 arkamda	 bir	 gürültü	 duydum.	 Döndüm.	 Öteki,	 şişko	 karı,	 karımın	 üzerine	 şemsiyeyle

yürümüştü.	 Pat!	 Pat!	 Melie	 iki	 tane	 yedi.	 Fakat	 Melie'nin	 kızması	 korkunçtur.	 Kızınca	 da	 vurur.

Şişmanı	 saçlarından	 bir	 yakaladı	 ve	 şırak,	 şırak,	 şırak,	 tokatları	 erik	 gibi	 yağdırmaya	 başladı.

Ben	 onları	 kendi	 hallerine	 bırakırdım.	 Kadınlar	 birbiriyle,	 erkekler	 birbiriyle.	 Hiç	 el

karıştırmamalıdır.	 Fakat	 ketenli	 bücür	 ecinni	 gibi	 kalktı	 ve	 karımın	 üzerine	 zıplamak	 istedi.	 Ama	 yok,

ama	 yok,	 işte	 bu	 olmadı	 arkadaş!	 Bu	 turnayı	 bir	 elimle	 tuttum.	 Ve	 güm,	 güm.	 Bir	 tane	 burnuna,	 bir

tane	 de	 karnına.	 Adam	 kollarını	 kaldırdı,	 bacağını	 kaldırdı	 ve	 sırtüstü	 ırmağın	 içine,	 tam	 oyuğun

ortasına	 düştü.

Eğer	 hemen	 vakit	 bulsaydım	 onu	 kesinlikle	 kurtarırdım,	 Bay	 Başkan.	 Fakat	 olanlar	 azmış	 gibi	 şişko

da	 üstün	 gelmiş,	 Melie'yi	 adamakıllı	 tartaklıyordu.	 Öteki	 gargara	 edip	 dururken	 beride	 onun

yardımına	 koşmamalıydım,	 biliyorum.	 Fakat	 sudakinin	 boğulacağını	 hiç	 düşünmemiştim.	 'Adam

sende!	 biraz	 serinler!'	 diyordum.

Onun	 için	 kadınları	 ayırmaya	 seğirttim.	 Yumruklar	 yedim,	 tırmanlandım,	 dişlendim.	 Ne	 katır	 şeyler,

Tanrım!

Özetle	 bu	 iki	 kancayı	 birbirinden	 ayırıncıya	 kadar	 beş,	 belki	 de	 on	 dakika	 geçti.

Döndüm.	 Ortada	 bir	 şey	 yok.	 Su,	 göl	 gibi	 durgun.	 Ötekiler	 haykırıyor:	 'Kurtarın	 onu,	 kurtarın	 onu.'

Bunu	 söylemek	 kolay,	 Ama	 ben	 yüzme	 bilmem.	 Hele	 dalma,	 kesinlikle	 hiç!

Sonunda	 barajcı	 ve	 kancalarıyla	 öbür	 iki	 bay	 geldiler.	 Fakat	 bu	 kocaman	 bir	 çeyrek	 saat	 sürdü.	 Onu

oyuğun	 dibinde,	 dediğim	 gibi,	 sekiz	 ayak	 suyun	 altında	 buldular.	 Ketenli	 bücürcük	 oradaydı!

Ant	 içerim	 ki	 işler	 böyle	 oldu.	 Şerefsizim,	 hiç	 suçum	 yok."

Tanıklar	 da	 bu	 yolda	 tanıklık	 ettiklerinden	 sanık	 aklandı.



JULES	 AMCAM

M.	 Achille	 Benouvelle'e



Ak	 saçlı	 yaşlı	 bir	 yoksul,	 bizden	 sadaka	 istedi.	 Arkadaşım	 Joseph	 ona	 beş	 frank	 verdi.	 Şaşırdım.	 Bana:

-‐	 Bu	 zavallı,	 şimdi	 sana	 da	 anlatırım	 ya,	 hiç	 unutamadığım	 bir	 olayı	 yine	 aklıma	 getirdi;	 dedi.

Benim	 aslında	 Le	 Havrelı	 olan	 ailem,	 zengin	 değildi.	 Kendi	 yağıyla	 kavrulurdu.	 İşte	 o	 kadar.	 Babam

çalışır,	 daireden	 geç	 döner	 ve	 çok	 bir	 şey	 kazanmazdı.	 İki	 kızkardeşim	 vardı.

Annem,	 içinde	 yaşadığımız	 darlıktan	 çok	 sıkılır	 ve	 çok	 kez	 kocasına	 söyleyecek	 iğneli	 sözler,	 sinsi	 ve



üstü	 kapalı	 sitemler	 bulurdu.	 O	 vakit	 zavallı	 adam	 bana	 pek	 dokunan	 bir	 hal	 alırdı.	 Açık	 elini,	 yoktan

bir	 ter	 siliyormuş	 gibi	 alnından	 geçirir	 ve	 hiç	 yanıt	 vermezdi.	 Ben	 onun	 elinden	 bir	 söz	 gelmediğine

üzüldüğünü	 anlardım.	 Her	 şeyden	 kısırdı.	 Karşılık	 yapılmamak	 için	 hiçbir	 çağrıya	 gidilmezdi.	 Dükkân

artığı	 ucuz	 yiyecek	 alınırdı.	 Kızkardeşlerim	 giysilerini	 kendileri	 dikerler	 ve	 metresi	 otuz	 santimlik	 bir

şeridin	 fiyatı	 üzerinde	 uzun	 uzun	 çekişirlerdi.	 Her	 günkü	 yemeğimiz	 iç	 yağlı	 bir	 çorbayla	 türlü	 sığır

yahnileriydi.	 Sözde	 bunlar	 hem	 sağlıklı,	 hem	 de	 doyurucudur.	 Ama	 ben	 doğrusu,	 başka	 şeyleri

yeğlerdim.

Yitmiş	 düğmeler	 ve	 yırtılmış	 pantalonlar	 için	 beni	 pek	 kötü	 paylarlardı.

Fakat	 her	 pazar	 giyinip	 kuşanarak	 gezmeye	 giderdik.	 Babam,	 sırtında	 redingotu,	 başında	 silindir

şapkası,	 ellerinde	 eldivenleri,	 kolunu,	 bayram	 gemisi	 gibi	 süslenip	 püslenmiş	 olan	 anneme	 verirdi.

Önceden	 hazırlanan	 kızkardeşlerim,	 yürüyüş	 işaretini	 beklerlerdi.	 Fakat	 son	 dakikada	 kesinlikle	 aile

babasının	 redingotunda	 unutulmuş	 bir	 leke	 görülür,	 çarçabuk	 onu	 benzine	 batırılmış	 bir	 bezle	 silmek

gerekirdi.

Annem	 miyop	 gözlüğünü	 takıp	 lekelenmesin	 diye	 eldivenlerini	 çıkararak	 işe	 sarılırken	 babam,

başında	 silindir	 şapkası,	 gömlekle	 iş	 bitsin	 diye	 beklerdi.

Yola	 törenle	 çıkılırdı.	 Kız	 kardeşlerim	 kol	 kola,	 önden	 yürürlerdi.	 İkisi	 de	 evlenme	 yaşındaydılar.	 Bu

bahaneyle	 kentte	 görünmüş	 olurlardı.	 Ben,	 sağında	 babam	 bulunan	 annemin	 soluna	 geçerdim.	 Zavallı

annemle	 babamın	 bu	 pazar	 gezintilerindeki	 pohpohlu	 tavırlarını,	 yüzlerinin	 asıklığını,	 yürüyüşlerinin

ciddiliğini,	 hâlâ	 anımsarım.	 Sanki	 son	 derece	 önemli	 bir	 iş	 onların	 davranışına	 bağlıymış	 gibi

vücutları	 dik,	 bacakları	 gergin,	 sert	 adımlarla	 ilerlerlerdi.

Ve	 her	 pazar,	 uzak	 ve	 bilinmez	 ülkelerden	 gelen	 büyük	 gemilerin	 limana	 girdiğini	 görünce	 babam,	 hiç

değiştirmeden,	 hep	 aynı	 sözleri	 söylerdi:

-‐	 Ha,	 ister	 misiniz	 Jules	 şunun	 içinde	 olsun	 da	 bizi	 şaşırtsın?

Jules	 amcam,	 babamın	 kardeşi,	 önce	 umacısı	 olduktan	 sonra,	 ailenin	 tek	 umuduna	 dönüşmüştü.

Çocukluğumdan	 beri	 onun	 sözünü	 işitirdim.	 Onu	 düşünmeye	 o	 kadar	 alışkındım	 ki	 görsem	 hemen

tanıyacağımı	 sanıyordum.	 Onun	 Amerika'ya	 gittiği	 güne	 kadar	 yaşamının	 bütün	 olaylarını,	 -‐	 bu

dönemden	 hep	 alçak	 sesle	 söz	 edilmiş	 olmasına	 karşın	 -‐	 biliyordum.

O	 galiba	 kötü	 yola	 sapmış,	 yoksul	 ailelere	 göre	 suçların	 en	 büyüğünü	 işlemiş,	 yani	 birkaç	 para

yemişti.	 Zenginler	 için	 eğlence	 peşinde	 koşan	 adam	 yalnızca	 budalalık	 etmektedir.	 O,	 gülümsenerek

söylendiği	 gibi,	 hovardanın	 biridir.	 Yoksullardaysa	 ana	 babayı	 sermayeden	 yemek	 zorunda	 bırakan

bir	 oğul	 kötü	 kişidir,	 serseridir,	 haylazdır!

Bu	 ayırdediş	 de,	 iş	 aynı	 olmakla	 birlikte,	 yerindedir.	 Çünkü	 davranışların	 önemini	 ancak	 sonuçları

belirtir.

Özetle,	 Jules	 amca	 babamın	 güvendiği	 mirası,	 kendi	 payını	 son	 meteliğine	 kadar	 yedikten	 başka,

epeyce	 de	 azaltmıştı.

Onu,	 o	 vakitler	 görenek	 olduğu	 gibi,	 Le	 Havre'dan	 New-‐York'a	 giden	 bir	 tüccar	 gemisine	 bindirerek

Amerika'ya	 yolladılar.

Bir	 kez	 oraya	 varınca	 Jules	 amcam	 bilmem	 ne	 satıcısı	 olarak	 yer	 tuttu	 ve	 hemen	 babama	 biraz	 para

kazandığını,	 kendisine	 karşı	 yaptığı	 haksızlığı	 onarmak	 umudunda	 olduğunu	 yazdı.	 Bu	 mektup	 bütün

aileyi	 derin	 bir	 heyecana	 düşürdü.	 Hani,	 nasıl	 derler,	 iki	 para	 etmeyen	 Jules	 birdenbire	 namuslu	 bir

adam,	 iyi	 yürekli	 bir	 çocuk,	 bütün	 Davranchelar	 gibi	 doğru,	 gerçek	 bir	 Davranche	 oluverdi.

Ayrıca	 bir	 kaptan	 da	 bize	 onun	 büyük	 bir	 dükkân	 kiraladığını	 ve	 büyük	 işler	 yaptığını	 haber	 verdi.

İki	 yıl	 sonra	 ikinci	 bir	 mektup	 şöyle	 diyordu:	 "Sevgili	 Philippe,	 sana	 sağlığım	 için	 merak	 etmeyesin

diye	 yazıyorum.	 İyiyim.	 İşlerim	 de	 iyidir.	 Yarın	 Güney	 Amerika'da	 uzun	 bir	 geziye	 çıkıyorum.

Herhalde,	 birçok	 yıl	 sana	 bir	 haber	 ulaştıramayacağım.	 Eğer	 yazmazsam	 merak	 etme.	 Zengin	 olur

olur	 olmaz	 Le	 Havre'a	 döneceğim.	 Bunun	 o	 kadar	 uzun	 sürmeyeceğini	 ve	 hep	 birlikte	 rahatça

yaşıyacağımızı	 umarım. ."

Bu	 mektup	 ailenin	 İncili	 olmuştu.	 Her	 vesileyle	 okunuyor,	 herkese	 gösteriliyordu.

Gerçekten	 Jules	 amca	 on	 yıl	 bir	 haber	 yollamadı.	 Fakat	 zaman	 geçtikçe	 babamın	 umudu	 büyüyordu.

Annem	 de	 çok	 kez:

-‐	 Şu	 iyi	 Jules	 gelince	 durumumuz	 değişecek,	 diyordu.	 İşini	 bilen	 adam	 o!

Ve	 her	 pazar,	 babam	 kocaman	 kara	 vapurların	 gökyüzüne	 dumandan	 yılanlar	 çıkarta	 çıkarta	 ufuktan

gelişlerine	 bakarak	 her	 zamanki	 tümcesini	 yinelerdi:

-‐	 Ha,	 ister	 misiniz,	 Jules	 şunun	 içinde	 olsun	 da	 bizi	 şaşırtsın?	 Ve	 adeta	 onun,	 bir	 mendil	 sallar	 ve	 "Hey!

Philippe!"	 diye	 seslenirken	 görülmesi	 beklenirdi.



Bu	 güvenilen	 dönüş	 üzerine	 bin	 hülya	 kurulmuştu.	 Amcamın	 parasıyla	 Ingouville	 yakınlarında	 küçük

bir	 yazlık	 ev	 bile	 alınacaktı.	 Hatta	 babamın	 bu	 konuda	 bazı	 pazarlıklara	 girişmemiş	 olduğunu	 hiç	 de

ileri	 süremem.

Kız	 kardeşlerimin	 büyüğü	 o	 vakitler	 yirmi	 sekiz	 yaşındaydı.	 Öteki	 de	 yirmi	 altı.	 Evlenemiyorlardı	 ve

bu	 herkese	 büyük	 bir	 dert	 oluyordu.

Sonunda	 küçüğüne	 bir	 istekli	 çıktı.	 Zengin	 olmamakla	 birlikte	 namuslu	 bir	 memur.	 Delikanlının

duraksamalarına	 son	 veren	 ve	 onu	 karara	 vardıran	 şeyin,	 Jules	 amcanın	 bir	 akşam	 kendisine

gösterilen	 mektubu	 olduğuna	 hep	 inanmışımdır.

İstek	 hemen	 kabul	 edildi	 ve	 evlenmeden	 sonra	 bütün	 ailenin	 Jersey'e	 küçük	 bir	 gezi	 yapması

kararlaştı.

Jersey,	 geziye	 çıkmak	 sevdasında	 olan	 yoksul	 insanlar	 için	 aranıp	 da	 bulunmaz	 bir	 yerdir.	 Uzak

değildir.	 Deniz,	 posta	 vapuruyla	 geçilir	 ve	 adacık	 İngilizlerin	 olduğu	 için	 insan	 kendini	 yabancı	 bir

ülkeye	 gelmiş	 sanır.	 Bu	 nedenle	 bir	 Fransız	 iki	 saatlik	 bir	 gemi	 yolculuğundan	 sonra	 komşu	 insanları

ülkelerinde	 görür	 ve	 açık	 konuşmayı	 sevenlerin	 dediği	 gibi,	 Britanya	 bayrağının	 koruduğu	 bu

adadaki	 esasen	 yürekler	 acısı	 yaşayış	 biçimini	 inceleyebilir.

Bu	 Jersey	 gezisi	 bütün	 düşüncemiz,	 her	 saniyelik	 hülyamız	 oldu;	 tek	 beklediğimiz	 şeye	 dönüştü.

Sonunda	 yola	 çıkıldı.	 Bunu	 dünkü	 gibi	 görüyorum:	 Vapur	 Granville	 rıhtımında	 istim	 üzerinde;	 babam

telaşlı,	 üç	 dengimizin	 yüklenmesine	 bakıyor;	 meraklı	 annem,	 ötekinin	 gidişinden	 beri	 kuluçkasından

arta	 kalmış	 tek	 piliç	 gibi	 ziyan	 olmuşa	 benzeyen	 bekar	 ablamın	 kolunda;	 arkamızda	 da	 hep	 geriye

kalıp	 bana	 çok	 kez	 başımı	 çevirten	 yeni	 evliler.

Vapur	 düdük	 çaldı.	 İşte	 biz	 de	 bindik	 ve	 gemi	 rıhtımdan	 ayrılarak	 yeşil	 mermer	 levha	 gibi	 dümdüz

denize	 açıldı.	 Bütün	 seyrek	 yolculuk	 edenler	 gibi	 hoşnut	 ve	 kurumlu,	 kıyıların	 geride	 kalışına

bakıyorduk.

Babam	 daha	 o	 sabah	 bütün	 lekeleri	 dikkatle	 silinen	 redingotunun	 altından	 karnını	 çıkarıyor	 ve

çevresine	 gezinti	 günlerinin,	 o	 bana	 pazarları	 tanıtan,	 benzin	 kokusunu	 yayıyordu.

Birdenbire	 uzakta	 iki	 bayın	 istiridye	 ikram	 ettiği	 iki	 süslü	 bayan	 gördü.	 Eski	 püskü	 giysili	 yaşlı	 bir

gemici,	 kabukları	 bir	 bıçakla	 açarak	 baylara	 veriyor,	 onlar	 da	 hemen	 onları	 bayanlara	 uzatıyordu.

Bayanlar	 giysilerini	 lekelememek	 için	 kabuğu	 zarif	 bir	 mendil	 üzerinde	 tutarak	 ve	 ağızlarını	 uzatarak

kibar	 kibar	 yiyorlardı.	 Sonra	 küçük	 bir	 hareketle	 suyunu	 da	 içiveriyorlar	 ve	 kabuğu	 denize

atıyorlardı.

Babam	 herhalde	 böyle	 yola	 çıkmış	 bir	 gemide	 istiridye	 yeme	 kibarlığına	 bayılmıştı.	 Bunu	 yerinde,

ince,	 üstün	 bir	 davranış	 saydı	 ve	 annemle	 ablalarıma	 yaklaşarak:

-‐	 İster	 misiniz,	 birkaç	 istiridye	 ikram	 edeyim?	 diye	 sordu.

Annem	 para	 harcanacak	 düşüncesiyle	 yutkunuyordu.	 Fakat	 iki	 ablam	 hemen	 kabul	 ettiler.	 Annem

küskün	 bir	 sesle:

-‐	 Mideme	 dokunmasından	 korkarım,	 dedi;	 sen	 onu	 yalnızca	 çocuklara	 ikram	 et.	 Ama	 fazla	 kaçırma,

midelerini	 bozarsın.

Sonra	 bana	 dönerek	 ekledi:

-‐	 Joseph'e	 öyle	 şeyler	 gerekmez;	 hem	 küçükleri	 şımartmamalı.

Bu	 ayırdedişi	 haksız	 bularak	 annemin	 yanında	 kaldım.	 İki	 kızıyla	 damadını	 yaşlı	 partal	 gemiciye

doğru	 kurula	 kurula	 götüren	 babamı	 gözlerimle	 kolluyordum.

İki	 bayan	 henüz	 çekilmişti.	 Babam	 ablama,	 suyunu	 dökmeden	 istiridyeyi	 yemek	 için	 nasıl

davranacaklarını	 anlatıyordu.	 Hatta	 örnek	 göstermek	 istedi	 ve	 bir	 istiridye	 aldı.	 Fakat	 bayanlar	 gibi

yapayım	 derken	 ansızın	 bütün	 suyunu	 redingotuna	 boca	 etti.	 Annemin:

-‐	 Yerinde	 dursaydı	 daha	 iyi	 ederdi;	 diye	 mırıldandığını	 duydum.

Yalnızca	 babam	 bana	 birden	 telaşlanmış	 göründü.	 Birkaç	 adım	 uzaklaştı,	 istiridyecinin	 başına

toplanmış	 olan	 kızlarına	 ve	 damadına	 uzun	 uzun	 baktı	 ve	 ansızın	 bize	 doğru	 geldi.	 Bakışında	 bir

tuhaflık	 vardı,	 sararmışa	 benziyordu.	 Hafif	 sesle	 anneme:

-‐	 Olur	 şey	 değil,	 dedi;	 şu	 istiridye	 açan	 adam	 Jules'e	 öyle	 benziyor	 ki!

-‐	 Annem	 kestiremeyerek	 sordu:

-‐	 Hangi	 Jules'e?

Babam	 yine:

-‐	 Canım...	 kardeşime,	 dedi;	 eğer	 Amerika'da	 iyi	 durumda	 olduğunu	 bilmesem	 odur	 derdim.

Annem	 şaşırmış	 kekeledi:

-‐	 Sen	 delisin!	 O	 olmadığını	 bildiğin	 halde	 ne	 diye	 böyle	 saçmalıyorsun?



Fakat	 babam	 üsteliyordu:

-‐	 Git	 sen	 de	 bak	 Glarisse;	 kendi	 gözlerinle	 görüp	 emin	 olman	 daha	 iyi.

Kadıncağız	 kalktı	 ve	 kızlarının	 yanına	 gitti.	 Adama	 ben	 de	 bakıyordum.	 Yaşlı,	 pis,	 buruş	 buruştu	 ve

gözlerini	 işinden	 ayırmıyordu.

Annem	 döndü.	 Titremekte	 olduğunu	 gördüm.	 Çabuk	 çabuk:

-‐	 Odur	 sanırım,	 dedi;	 hadi	 git,	 kaptandan	 öğren.	 Ama	 önlemli	 davran	 da	 bu	 haylaz	 şimdi	 yine

üstümüzde	 kalmasın!

Babam	 uzaklaştı.	 Ben	 de	 arkasından	 gittim.	 İçimde	 garip	 bir	 heyecan	 duyuyordum.

Kaptan,	 iri,	 zayıf,	 uzun	 çatal	 sakallı	 bir	 bay,	 Hint	 postasına	 komuta	 ediyormuş	 gibi,	 kurumla

köprüsünde	 geziniyordu.

Babam	 törenle	 kendisine	 yaklaştı,	 koltuk	 vererek	 mesleği	 üzerine	 soruşturmalara	 başladı:

-‐	 Jersey'in	 önemi	 neydi?	 Ürünleri,	 halkı,	 özellikleri,	 görenekleri	 nelerdi?	 Toprağı	 nasıldı?	 ve	 dahası..

ve	 dahası..

İnsan	 hiç	 değilse	 Amerika	 Birleşik	 Devletlerinden	 söz	 ediliyor	 sanırdı.

Sonra	 bildiğimiz	 gemiden,	 ekspresten	 laf	 açıldı.	 Sonra	 da	 tayfalara	 gelindi.	 Sonunda	 babam	 titrek	 bir

sesle:

Orada	 dikkate	 değer	 görünen	 yaşlı	 bir	 istiridyeciniz	 var,	 dedi,	 adamcağız	 hakkında	 bir	 şeyler	 biliyor

musunuz?

Bu	 konuşmadan	 artık	 sıkılmaya	 başlayan	 kaptan	 kuru	 kuru	 yanıt	 verdi:

-‐	 Bu,	 yaşlı	 bir	 Fransız	 serserisidir.	 Geçen	 yıl	 Amerika'da	 buldum	 ve	 yurduna	 getirdim.	 Görünüşe

bakılırsa	 Le	 Havre'da	 akrabaları	 var	 ama	 onlara	 borçlu	 olduğundan	 yanlarına	 dönmek	 istemiyor.	 Adı

Jules'dür. .	 Jules	 Darmanche,	 yahut	 Davranche,	 işte	 onun	 gibi	 bir	 şey.	 Orada	 bir	 zamanlar	 zengin

olmuşmuş.	 Fakat	 bakın	 şimdi	 ne	 duruma	 girmiş!

Yüzü	 gittikçe	 kararan	 babam,	 boğazı	 kurumuş,	 gözleri	 dönmüş:

-‐	 Ya!	 ya!	 diye	 kekeledi;	 âlâ..	 çok	 iyi..	 buna	 hiç	 de	 şaşmıyorum...	 Size	 çok	 teşekkür	 ederim	 kaptan.

Ve	 denizci	 arkasından	 alık	 alık	 bakarken	 o	 çekip	 gitti.

Annemin	 yanına	 öyle	 perişan	 döndü	 ki	 kadın	 kendisine:

-‐	 Otur,	 dedi;	 farkına	 varacaklar.	 O:

-‐	 Kendisi!	 Ta	 kendisi!	 diye	 kekeleyerek	 sıranın	 üstüne	 düştü.

Sonra:

-‐	 Şimdi	 ne	 yapacağız?...	 diye	 sordu.

Annem	 sert	 yanıt	 verdi:

-‐	 Çocukları	 uzaklaştırmalı,	 Joseph	 her	 şeyi	 bildiği	 için	 gidip	 onları	 alsın.	 Özellikle	 damadımızın	 bir

şeyden	 kuşkulanmamasına	 dikkat	 etmeli.

Babam	 bitmiş	 görünüyordu.

-‐	 Ne	 yıkım!	 diye	 mırıldandı.

Annem	 ansızın	 öfkelenmiş,	 ekledi:

-‐	 Zaten	 bu	 hırsızın	 bir	 şey	 yapmayacağından	 ve	 yine	 bize	 yük	 olacağından	 hiç	 kuşku	 duymamıştım!

Sanki,	 bir	 Davranche'tan	 başka	 ne	 beklenebilirdi?

Babam	 karısının	 azarları	 karşısında	 hep	 yaptığı	 gibi	 elini	 alnından	 geçirdi.

Annem	 yine:

-‐	 Şimdi	 Joseph'e	 para	 ver	 de	 gitsin	 o	 istiridyelerin	 hesabını	 görsün,	 diye	 ekledi;	 bir	 de	 bu	 dilenci

kendisini	 tanırsa	 tamam	 olur.	 İş	 gemide	 ne	 güzel	 etki	 bırakır!	 Hadi	 kalkın	 öbür	 uca	 gidelim.	 Sen	 öyle

davran	 ki	 bu	 adam	 bize	 yaklaşmasın!

Kendisi	 hemen	 kalktı.	 Elime	 beş	 frank	 sıkıştırdıktan	 sonra	 uzaklaştılar.

Ablalarım	 şaşırmış,	 babalarını	 bekliyorlardı.	 Annemi	 biraz	 deniz	 tuttuğunu	 söyledim	 ve	 istiridyeciye:

-‐	 Borcumuz	 ne	 kadar	 efendim?	 diye	 sordum.

Amca	 demek	 için	 içim	 titriyordu.	 O	 yanıt	 verdi:

-‐	 İki	 buçuk	 frank.

Ben	 beş	 franklığı	 uzattım.	 O	 da	 gerisini	 verdi.

Eline	 bakıyordum,	 baştan	 başa	 kırışmış,	 yoksul	 bir	 gemici	 eli;	 yüzüne	 bakıyordum,	 bitkin,	 üzgün,	 yaşlı

ve	 sefil	 bir	 yüz.	 İçimden	 de:

-‐	 Bu	 benim	 amcam,	 babamın	 kardeşi,	 amcam!	 diyordum.

Kendisine	 elli	 santim	 bahşiş	 verdim.	 Sadaka	 alan	 bir	 yoksul	 sesiyle:

-‐	 Tanrı	 sizi	 kazadan,	 beladan	 esirgesin,	 küçük	 bayım!	 diye	 teşekkür	 etti.



Onun	 ötede	 de	 dilenmiş	 olacağını	 düşündüm!

Kız	 kardeşlerim	 cömertliğime	 şaşmışlar,	 bana	 bakıyorlardı.

Babama	 iki	 frank	 geri	 verdiğim	 zaman	 annem	 şaşırarak	 sordu:

-‐	 Üç	 frank	 mıymış?..	 Olamaz.

Ben	 katı	 bir	 sesle:

-‐	 Elli	 santim	 bahşiş	 verdim,	 dedim.

Annem	 yerinden	 hoplayarak	 gözlerimin	 içine	 baktı:

-‐	 Sen	 delisin!	 Bu	 adama,	 bu	 dilenciye	 elli	 santim	 vermek	 ha!. .

Damadını	 işaret	 eden	 babamın	 bir	 bakışı	 üzerine	 kesti.

Sonra	 herkes	 sustu.

Karşımızda,	 ufukta,	 denizden	 menekşe	 renkli	 bir	 gölge	 çıkıyor	 gibiydi.	 Bu	 Jersey'di.

İskeleye	 yanaşıldığı	 zaman	 içimden	 Jules	 amcamı	 bir	 daha	 görmek,	 kendisine	 yaklaşmak,	 tatlı,

avutucu	 bir	 şey	 söylemek	 için	 şiddetli	 bir	 istek	 geldi.

Fakat	 artık	 kimse	 istiridye	 yemediğinden	 o	 kaybolmuş,	 kuşkusuz,	 yattığı	 pis	 anbarın	 dibine	 inmişti.

Biz	 kendisine	 raslamamak	 için	 Saint-‐Malo	 vapuruyla	 döndük.

Annem	 sıkıntıdan	 ölüyordu.

Ondan	 sonra	 babamın	 kardeşini	 hiç	 görmedim!

Işte	 bunun	 için	 beni	 bazen	 serserilere	 beşer	 frank	 verirken	 göreceksin.



DÖNÜŞ

	 Deniz,	 kısa	 ve	 hep	 birbirinin	 aynı	 dalgalarla	 kıyıyı	 kamçılıyor.	 Hızla	 esen	 rüzgârın	 sürdüğü	 küçük

beyaz	 bulutlar	 geniş,	 mavi	 göğün	 ortasından	 kuş	 gibi	 çabuk	 çabuk	 geçiyor.	 Ve	 köy,	 okyanusa	 doğru

inen	 koyağın	 büklümünde	 güneşe	 karşı	 ısınıyor.

Martin-‐Lévesquelerin	 evi	 köyün	 tam	 ağzında,	 yolun	 kıyısında	 tek	 başına.	 Bu,	 duvarları	 kerpiçten,

çatısı	 mavi	 süsenlerle	 donanmış	 samandan,	 küçük	 bir	 balıkçı	 kulübesi.	 İçinde	 soğan,	 birkaç	 lahana,

maydanoz	 yetişmiş	 mendil	 kadar	 bir	 bahçe	 kapısının	 önünde	 yayılıyor.	 Bahçeyi	 yol	 boyunca	 bir	 çit

çevreliyor.

Adam	 balıkta.	 Kadın	 evin	 önünde,	 kocaman	 bir	 örümcek	 ağı	 gibi	 duvara	 gerilmiş	 büyük,	 esmer	 bir

serpmenin	 ilmiklerini	 tutturuyor.	 On	 dört	 yaşında	 bir	 kızcağız,	 bahçe	 kapısında	 hasır	 bir	 iskemleye

oturmuş,	 arkaya	 yaslanmış,	 çamaşır,	 önce	 de	 yamalanıp	 söküğü	 dikilmiş	 yoksul	 çamaşırı	 onarıyor.

Ondan	 bir	 yaş	 daha	 küçük	 başka	 bir	 kız,	 kollarında	 henüz	 yürüyemeyen,	 konuşamayan	 bir	 bebeği

sallıyor.	 İki	 üç	 yaşlarında	 iki	 yumurcak	 da	 yere	 oturmuş,	 burun	 buruna,	 beceriksiz	 elleriyle	 toprak

kazıyor	 ve	 avuç	 avuç	 birbirlerinin	 yüzüne	 atıyorlar.

Kimse	 konuşmuyor,	 yalnızca	 uyutulmaya	 çalışılan	 yaramaz,	 ekşi	 ve	 güçsüz	 bir	 sesçeğizle	 boyuna

ağlıyor.	 Pencerede	 bir	 kedi	 uyuyor.	 Duvarın	 dibinde	 açan	 şebboylar	 da,	 üzerlerinde	 bir	 yığın	 sinek

vızıldayan,	 beyaz,	 güzel	 bir	 şerit	 oluşturuyor.

Kapıda	 dikiş	 diken	 kızcağız	 birden	 sesleniyor:

-‐	 O	 yine	 geldi.

Anne	 yanıt	 veriyor:

-‐	 Gördüm.

Kadınlar	 sabahtanberi	 telaşta.	 Çünkü	 evin	 çevresinde	 bir	 adam,	 yoksul	 kılıklı	 yaşlı	 bir	 adam

dolaşıyor.	 Onu,	 babayı	 esenlemek	 için	 kayığına	 götürürlerken	 görmüşlerdi.	 Kapılarının	 karşısında

hendeğin	 yanına	 oturmuştu.	 Sonra	 deniz	 kıyısından	 döndükleri	 zaman	 kendisini	 yine	 orada,	 eve

bakıyor	 buldular.

Adam	 hasta	 ve	 çok	 yoksul	 görünüyordu.	 Bir	 saatten	 çok	 kıpırdamadan	 kalmıştı.	 Sonra	 kendisine	 bir

haydut	 gözüyle	 bakıldığını	 görerek	 kalkmış	 ve	 bacağını	 sürüye	 sürüye	 gitmişti.

Fakat	 işte	 çok	 geçmeden,	 ağır	 ve	 yorgun	 adımlarla	 yeniden	 geldiğini	 görüyorlardı.	 Bu	 kez,	 sanki

kendilerini	 gözetlemek	 ister	 gibi,	 biraz	 daha	 uzağa	 oturmuştu.

Anneyle	 kızlar	 korkuyordu.	 En	 çok	 anne	 telaş	 ediyordu.	 Çünkü	 hem	 yapısı	 korkaktı,	 hem	 de	 kocası

Lévesque	 denizden	 ancak	 karanlık	 basarken	 dönebilirdi.

Kocasının	 adı	 Lévesque'ti.	 Kendisine	 Martin	 derlerdi.	 Her	 ikisine	 birden	 Martin-‐Lévesque	 adını

vermişlerdi.	 Nedeni	 de	 şuydu:	 Önce,	 her	 yaz	 Terre-‐Neuve'e,	 morina	 avına	 giden	 Martin	 adında	 bir

gemiciye	 varmıştı.

İki	 yıl	 evlilikten	 sonra	 küçük	 bir	 kızın	 anası	 ve	 ayrıca	 altı	 aylık	 gebeyken,	 kocasının	 bindiği	 gemi,



İki-‐Kız	 kardeşler	 adlı	 Dieppe	 üç	 direklisi	 kayboldu.

Gemiden	 hiçbir	 haber	 gelmedi.	 İçindeki	 denizcilerden	 hiçbiri	 dönmedi.	 Onun	 için	 gemi	 hem	 can,	 hem

mal	 bakımından	 kayıp	 sayıldı.

Bayan	 Martin,	 iki	 çocuğunu	 bin	 sıkıntıyla	 büyüterek	 kocasını	 on	 yıl	 bekledi.	 Sonra,	 iyi	 ve	 çalışkan	 bir

kadın	 olduğu	 için	 kendisini,	 bir	 oğlu	 olan	 dul	 bir	 adam,	 köyün	 balıkçılarından	 Lévesque	 istedi.	 O	 da

ona	 vardı	 ve	 üç	 yılda	 iki	 çocuk	 daha	 doğurdu.

Çok	 çalışıyorlar,	 zor	 geçiniyorlardı.	 Ekmek	 pahalıydı	 ve	 et	 evde	 hemen	 hemen	 bilinmezdi.	 Kışın,

kasırga	 aylarında	 bazan	 fırıncıya	 borç	 edilirdi.	 Bununla	 birlikte	 küçüklerin	 sağlığı	 yerindeydi.

-‐	 Şu	 Martin	 Lévesqueler	 özlü	 insanlar,	 denirdi;	 Martin	 kadın	 zora	 dayanır.	 Levesque'in	 de	 balıkta	 eşi

benzeri	 yoktur.

Bahçe	 kapısında	 oturan	 küçük	 kız	 yine:

-‐	 Sanki	 bizi	 tanıyor,	 dedi;	 herhalde	 Eyréville	 veya	 Auzebosc'tan	 bir	 yoksuldur.

Fakat	 anne	 aldanmıyordu.	 Hayır,	 hayır,	 bu	 adam	 kesinlikle	 köyden	 değildi!

Adam	 kazık	 gibi	 kımıldamadan	 durduğu	 ve	 gözlerini	 Martin-‐Lévesquelerin	 evinden	 hiç	 ayırmadığı

için	 bayan	 Martin	 kızdı	 ve	 korkunun	 verdiği	 cesaretle	 bir	 kürek	 yakalayıp	 kapının	 önüne	 çıktı.

Serseriye:

-‐	 Ne	 yapıyorsunuz	 orada?	 diye	 haykırdı.

Adam	 kısık	 bir	 sesle:

-‐	 Şöyle	 hava	 alıyorum!	 diye	 yanıt	 verdi;	 size	 bir	 zararım	 var	 mı?

Kadın	 yine:

-‐	 Ya	 niye	 evimin	 önünde	 öyle	 gözetler	 gibi	 duruyorsunuz?	 dedi.

Adam	 da:

-‐	 Ben	 kimseye	 kötülük	 etmiyorum,	 dedi;	 burada	 yola	 oturmak	 yasak	 mı?

Kadın	 verecek	 yanıt	 bulamıyarak	 evine	 girdi.

Gün	 ağır	 ağır	 geçti.	 Öğleye	 doğru	 adam	 kayboldu.	 Fakat	 saat	 beş	 sularında	 yeniden	 ortaya	 çıktı.	 Sonra

akşam	 görülmedi.

Lévesque	 karanlık	 basarken	 döndü.	 Sorunu	 kendisine	 söylediler.

-‐	 Bu	 ya	 bir	 zavallıdır	 yahut	 da	 zararlı	 bir	 adamdır,	 dedi.

Ve	 telaşsız	 yattı.	 Oysa	 karısı	 kendisine	 o	 kadar	 acayip	 gözlerle	 bakmış	 olan	 bu	 serseriyi	 düşünüp

duruyordu.

Sabahleyin	 hava	 çok	 rüzgârlıydı.	 Gemici	 denize	 çıkamayacağını	 görerek	 ağlarını	 onaran	 karısına

yardım	 etti.

Saat	 dokuza	 doğru,	 ekmek	 almaya	 gitmiş	 olan	 büyük	 kız,	 Martinlerden	 biri,	 karmakarışık	 bir	 yüzle

koşarak	 döndü	 ve:

-‐	 Anne;	 adam	 yine	 geldi!	 diye	 haykırdı.

Ana	 sarsıldı	 ve	 sapsarı,	 kocasına:

-‐	 Git	 Lévesque,	 onunla	 konuş,	 dedi;	 bizi	 böyle	 gözetlemesin,	 çünkü	 bu,	 sinirlerimi	 oynatıyor.

Tuğla	 renkli,	 kızıl	 ve	 sık	 sakallı,	 kara	 beneklerle	 delinmiş	 mavi	 gözlü,	 kalın	 enseli,	 açık	 denizin	 rüzgâr

ve	 yağmur	 korkusundan	 hep	 yünlere	 sarılı,	 iri	 bir	 gemici	 olan	 Lévesque	 telaşsız	 çıktı	 ve	 serseriye

yaklaştı.

Anayla	 çocuklar	 üzüntü	 içinde	 titreyerek	 onlara	 uzaktan	 bakıyorlardı.

Birden	 yabancı	 ayağa	 kalktı	 ve	 Lévesque'le	 birlikte	 eve	 doğru	 geldi.

Bayan	 Martin,	 şaşırmış,	 geriliyordu.	 Kocası	 kendisine:

-‐	 Buna	 bir	 parça	 ekmekle	 bir	 bardak	 elma	 şarabı	 ver,	 dedi;	 önceki	 günden	 beri	 ağzına	 bir	 lokma

koymamış.

İkisi	 de,	 arkalarında	 kadın	 ve	 çocuklar,	 içeri	 girdiler.	 Serseri	 oturdu	 ve	 herkesin	 bakışı	 karşısında	 başı

eğik,	 yemeye	 başladı.

Anne,	 ayakta,	 gözlerini	 onun	 yüzünden	 ayırmıyordu.	 İki	 büyük	 kız,	 Martinler,	 biri	 en	 küçük	 çocuğu

taşıyarak	 kapıya	 dayanmışlar,	 meraktan	 açılan	 gözlerini	 ona	 dikmişlerdi.	 Ocağın	 küllerinde	 oturan	 iki

yumurcak	 bile	 sanki	 bu	 yabancıyı	 seyretmek	 için	 kara	 tencereyle	 oynamayı	 bırakmışlardı.

Lévesque	 bir	 sandalye	 çekerek	 adama	 sordu:

-‐	 Demek	 uzaktan	 geliyorsunuz?

-‐	 Cette'den	 geliyorum.

-‐	 Hep	 yayan	 mı?

-‐	 Evet,	 yayan.	 Çare	 olmayınca	 öyle	 olur.



-‐	 Ye	 nereye	 gidiyorsunuz?

-‐	 Buraya	 geliyordum.

-‐	 Burada	 bir	 tanıdığınız	 mı	 var?

-‐	 Bulunabilir.

Sustular.	 Adam	 aç	 olmakla	 birlikte	 ağır	 yiyor	 ve	 her	 ekmek	 lokmasından	 sonra	 bir	 yudum	 elma	 şarabı

içiyordu.	 Her	 yanı	 aşınmış,	 buruşmuş,	 çukurlaşmış	 bir	 yüzü	 vardı	 ve	 çok	 çekmişe	 benziyordu.

Lévesque	 birdenbire	 sordu.

-‐	 Adınız	 ne?

Adam	 burnunu	 kaldırmadan	 yanıt	 verdi:

-‐	 Adım	 Martin.

Anayı	 garip	 bir	 titreme	 sarstı.	 Sanki	 serseriyi	 daha	 yakından	 görmek	 için	 bir	 adım	 attı	 ve	 kolları

sarkık,	 ağzı	 açık,	 onun	 karşısında	 durdu.

Artık	 kimse	 bir	 şey	 söylemiyordu.	 Sonunda	 Lévesque	 yine	 sordu:

-‐	 Buradan	 mısınız?

Adam	 yanıt	 verdi:

-‐	 Buradanım.

Ve	 sonunda	 başını	 kaldırdığı	 için	 kadının	 gözleriyle	 kendi	 gözleri	 karşılaştı	 ve	 sanki	 bakışları,

birbirlerine	 takılmış	 gibi,	 oldukları	 durumda,	 birbirine	 geçmiş	 kaldı.

Kadın	 birdenbire	 değişik,	 basık	 ve	 titrek	 bir	 sesle:

-‐	 Sen	 kocam	 mısın?	 dedi.

Adam	 ağır	 ağır	 konuştu:

-‐	 Evet,	 benim.

Ve	 ekmeğini	 çiğnemeyi	 sürdürerek	 kımıldamadı.

Lévesque,	 heyecanlanmaktan	 çok	 şaşmış,	 kekeledi:

-‐	 Sen	 misin	 Martin?

Öteki	 yalnızca:

-‐	 Evet,	 benim;	 dedi.

İkinci	 koca	 sordu:

-‐	 Nerden	 geliyorsun,	 öyleyse?

Birincisi	 anlattı:

-‐	 Afrika	 kıyılarından.	 Bir	 kayaya	 çarptık.	 Üç	 kişi	 kurtulduk.	 Picard,	 Vatinel	 ve	 ben.	 Sonra	 vahşilere

yakalandık.	 Bizi	 on	 iki	 yıl	 tuttular.	 Picard	 ile	 Vatinel	 öldü.	 Bir	 İngiliz	 gezgini	 beni	 geçerken	 aldı	 ve

Cette'e	 getirdi.	 Ben	 de	 buraya	 geldim.

Bayan	 Martin,	 yüzü	 önlüğünde,	 ağlamaya	 başlamıştı.

Lévesque:

-‐	 Ya	 şimdi	 ne	 yapacağız?	 dedi.

Martin	 sordu:

-‐	 Sen	 onun	 kocası	 mısın?

Lévesque	 yanıt	 verdi:

-‐	 Evet,	 kocasıyım.

Bakıştılar	 ve	 sustular.

O	 vakit	 Martin,	 çevresinde	 halka	 olan	 çocuklara	 bakarak	 başıyla	 iki	 kızı	 gösterdi:

-‐	 Bunlar	 benimkiler	 mi?

Lévesque:

-‐	 Seninkiler,	 dedi.

Adam	 kalkmadı;	 adam	 onları	 kucaklamadı;	 yalnızca:

-‐	 Güzel	 Tanrım!	 Ne	 kadar	 da	 büyümüşler!	 dedi.

Lévesque	 yineledi:

-‐	 Ne	 yapacağız?

Martin,	 şaşkın,	 ne	 diyeceğini	 bilmiyordu.	 Sonunda	 karar	 verdi:

-‐	 Ben,	 nasıl	 istersen	 öyle	 yaparım.	 Sana	 zarar	 vermek	 istemem.	 Bununla	 birlikte	 ev	 konusunda	 iş

çarpaşık.	 Benim	 iki	 çocuğum	 var;	 senin	 üç;	 herkesinki	 kendine.	 Anaları	 sende	 mi	 kalacak,	 bende	 mi?

Ben	 sana	 uygun	 gelene	 razıyım.	 Ama	 ev	 benim.	 Çünkü	 onu	 bana	 babam	 bıraktı.	 Ben	 burada	 doğdum.

Noterde	 kâğıtları	 da	 var.

Bayan	 Martin,	 önlüğün	 mavi	 bezinde	 boğulan	 küçük	 hıçkırıklarla	 hep	 ağlıyordu.	 İki	 büyük	 kız



birbirlerine	 sokulmuş,	 heyecanla	 babalarına	 bakıyorlardı.

Adam	 yemeği	 bitirmişti.	 Bu	 kez	 o:

-‐	 Ne	 yapacağız?	 diye	 sordu.

Lévesque'in	 aklına	 bir	 şey	 geldi:

-‐	 Papaza	 gidelim;	 o	 bir	 karar	 verir.

Martin	 kalktı.	 Karısına	 doğru	 ilerlerken	 o	 hıçkırarak	 kollarına	 atıldı:

-‐	 Kocacığım!	 Sonunda	 geldin!	 Martin,	 benim	 zavallı	 Martinim!	 Sonunda	 geldin!

Ansızın	 bir	 geçmiş	 zaman	 havasına,	 kendisini	 yirmi	 yaşına	 ve	 ilk	 kucaklaşmalarına	 götüren	 bir	 anılar

sarsıntısına	 kapılmış,	 onu	 sımsıkı	 tutuyordu.

Martin	 de	 heyecanlanmış,	 kadını	 başlığından	 öpüyordu.	 Ocaktaki	 çocuklar,	 annelerinin	 ağladığını

duyarak	 bir	 ağızdan	 ulumaya	 başladılar.	 Martin	 kızlardan	 küçüğünün	 kucağındaki	 bebek	 de	 yalancı

bir	 düdük	 gibi	 ince	 bir	 sesle	 bir	 makam	 tutturdu.

Lévesque,	 ayakta,	 bekliyordu:

-‐	 Haydi,	 dedi;	 işi	 düzenine	 koymak	 gerek.

Martin	 karısını	 bıraktı.	 İki	 kızına	 bakarken	 anne	 onlara:

-‐	 Babanızı	 öpsenize,	 dedi.

Kızlar,	 gözleri	 kuru,	 şaşırmış,	 biraz	 çekingen,	 birlikte	 yaklaştılar.	 Adam	 da	 onları	 arka	 arkaya

kocaman	 birer	 köylü	 öpüşüyle	 her	 iki	 yanaklarından	 öptü.	 Bu	 yabancının	 yaklaştığını	 gören	 ufak

çocuk	 öyle	 keskin	 çığlıklar	 kopardı	 ki	 az	 kalsın	 katılacaktı.

Sonra	 iki	 adam,	 birlikte	 çıktılar.

Ticaret	 Kahvesi'nin	 önünden	 geçerlerken	 Lévesque	 sordu:

-‐	 Birer	 kadeh	 içsek	 mi?

Martin:

-‐	 İyi	 olur,	 dedi.

Girdiler,	 henüz	 boş	 duran	 kahveye	 oturdular.

-‐	 Hey!	 Chicot!	 En	 iyisinden	 iki	 kadeh!	 Bak,	 Martin	 döndü.	 Şu	 benim	 karımın	 Martini;	 hani	 bilirsin,

İki-‐Kız	 kardeşler'de	 kaybolan	 Martin.

Göbekli,	 yağdan	 şişmiş,	 kanlı	 canlı	 meyhaneci,	 bir	 elinde	 üç	 kadeh,	 ötekinde	 küçük	 bir	 sürahi,	 yaklaştı

ve	 rahat	 bir	 sesle:

-‐	 Bak	 hele!	 diye	 sordu;	 sen	 geldin	 ha,	 Martin?

Martin	 yanıt	 verdi:

-‐	 Geldim	 ya!. .

	 KORSIKA'DAN	 BIR	 ÖÇ	 ÖYKÜSÜ



Paolo	 Saverini'nin	 dul	 karısı,	 Bonifacio	 Kalesi'nde	 küçük	 ve	 biçimsiz	 bir	 evde,	 oğluyla	 birlikte,	 yalnız

oturuyordu.	 Dağın	 ileriye	 doğru	 uzanmış	 bir	 kolu	 üzerine	 kurulan,	 hatta	 bazı	 yerlerde	 denizin

üzerine	 asılı	 gibi	 duran	 bu	 kent,	 sivri	 sivri	 kayalarla	 dolu	 boğazın	 yukarısından,	 Sardunya'nın	 daha

alçak	 kıyısına	 bakar.	 Eteklerde,	 öbür	 yanda	 bir	 dev	 dehlizine	 benziyen	 ağız	 biçiminde,	 yüksek	 bir	 kıyı,

kenti	 hemen	 tümüyle	 çevirerek	 limanlık	 eder	 ve	 İtalya	 veya	 Sardunya'nın	 küçük	 balıkçı	 kayıklarını,

on	 beş	 günde	 bir	 de,	 Ajaccio	 postasını	 getiren	 eski	 tıknefes	 vapuru,	 iki	 sarp	 duvar	 arasında	 uzun	 bir

dolaşmadan	 sonra,	 ilk	 evlere	 kadar	 ulaştırır.

Küme	 evler,	 beyaz	 dağın	 üzerine	 daha	 beyaz	 bir	 leke	 kondurur.	 Onların,	 gemi	 geçmeyen	 bu	 korkunç

boğaza	 egemen	 kayaya	 ilişmiş	 vahşi	 kuş	 yuvaları	 gibi	 bir	 görünüşleri	 vardır.	 Rüzgâr,	 kendi	 kemirdiği

çıplak,	 ancak	 otla	 örtülü	 kıyıyı	 durmadan	 örseler.	 Sonra	 da	 her	 iki	 kıyısını	 yonttuğu	 boğaza	 dalar.

Suları	 her	 yanda	 delen	 sayısız	 kara	 kayanın	 ucunda	 solgun	 köpük	 şeritleri,	 suyun	 üstünde	 yüzen	 ve

çırpınan	 bez	 parçaları	 gibidir.

Dul	 bayan	 Saverini'nin,	 yüksek	 kıyının	 ta	 kenarına	 yapışık	 evi	 üç	 penceresini	 işte	 bu	 yabanıl	 ve

üzüntülü	 ufka	 açardı.

O	 sırada,	 oğlu	 Antoine'la	 ve	 çoban	 köpeği	 azmanı	 uzun	 ve	 sert	 tüylü,	 iri	 ve	 cılız	 dişi	 köpekleri

Semillante	 ile	 birlikte	 yalnız	 başına	 yaşıyordu.	 Hayvan,	 avlarda	 delikanlının	 işine	 yarardı.

Bir	 akşam	 Antoine	 Saverini	 bir	 kavgada	 Nicolas	 Ravolati	 tarafından	 haince	 bıçaklanarak	 öldürüldü.

Katil	 daha	 o	 gece	 Sardunya'yı	 boylamıştı.

Yaşlı	 anne	 oğlunun,	 yoldan	 geçenlerin	 getirdiği	 ölüsünü	 içeri	 alınca	 ağlamadı.	 Yalnızca	 uzun	 zaman

ona	 öylece	 kımıltısız	 baktı,	 sonra	 buruşuk	 elini	 ölünün	 üzerine	 uzatarak	 öç	 alacağına	 söz	 verdi.



Kendisiyle	 kimsenin	 kalmasını	 istemedi	 ve	 uluyan	 köpekle	 birlikte	 ölünün	 yanına	 kapandı.	 Hayvan

yatağın	 dibinde	 dikilmiş,	 başı	 efendisine	 doğru	 uzanmış,	 kuyruğu	 pençelerinin	 arasında	 sıkışık,

durmadan	 uluyordu.	 Artık	 ölünün	 üzerine	 eğilmiş,	 gözleri	 dikili;	 onu	 seyrederek	 iri,	 sessiz	 yaşlarla

ağlayan	 anneden	 fazla	 kıpırdadığı	 yoktu.

Delikanlı,	 üzerinde	 kaba	 kumaştan,	 göğsü	 delinmiş	 ve	 yırtılmış	 ceketiyle,	 sırt	 üstü	 uyuyor	 gibiydi.

Fakat	 her	 yerinde	 kan	 vardı:	 İlk	 bakım	 için	 yırtılmış	 gömleğinde,	 yeleğinde,	 kısa	 pantolonunda,

yüzünde,	 ellerinde,	 sakalında	 ve	 saçlarında	 kan	 pıhtıları	 donmuştu.

Yaşlı	 anne	 onunla	 konuşmaya	 başlamıştı.	 Bu	 sesin	 gürültüsü	 ile	 köpek	 sustu:

-‐	 Git,	 git	 yavrum,	 öcün	 alınacak	 oğlum,	 zavallı	 çocuğum.	 Uyu	 uyu,	 öcün	 alınacak,	 işitiyor	 musun?	 Bunu

annen	 söz	 veriyor!	 Çok	 iyi	 bilirsin,	 annen	 hep	 sözünü	 tutar.

Ve	 ağır	 ağır	 ölüye	 eğilerek	 soğuk	 dudaklarını	 ölmüş	 dudaklara	 yapıştırdı.

O	 vakit	 Semillante	 yine	 inlemeye	 başladı.	 Uzun,	 değişmez,	 yürek	 paralayıcı,	 korkunç	 bir	 yakınma

iniltisi	 çıkarıyordu.

Kadın	 ve	 hayvan,	 her	 ikisi	 de	 sabaha	 kadar	 orada	 kaldılar.

Ertesi	 gün	 Antoine	 Saverini	 gömüldü	 ve	 artık	 Bonifacio'da	 bir	 daha	 ondan	 söz	 edilmedi.

Arkasında	 ne	 kardeş,	 ne	 de	 yakın	 akraba,	 amcaoğlu,	 dayıoğlu	 bırakmıştı.	 Ortada	 öç	 kollayacak	 hiçbir

adam	 yoktu.	 Bunu	 yalnızca	 anne,	 o	 yaşlı	 kadın	 düşünüyordu.

Sabahtan	 akşama	 kadar,	 boğazın	 öte	 yakasında	 kıyıda	 beyaz	 bir	 noktaya	 bakıyordu.	 Burası,	 çok

yakından	 kovalanan	 Korsika	 haydutlarının	 sığındığı	 küçük	 bir	 Sardunya	 köyü,	 Longosardo	 idi.	 Bu

haydutlar,	 yurtlarının	 kıyısına	 karşı,	 bu	 köyceğizde	 hemen	 yalnız	 başlarında	 otururlar	 ve	 dönüş,

yeniden	 makiye	 giriş	 zamanını	 orada	 beklerler.	 Kadın,	 Nicolas	 Ravolati'nin	 de	 o	 köye	 sığındığını

biliyordu.

Bütün	 gün	 tek	 başına	 penceresinde	 oturup	 hep	 öç	 düşünerek,	 oraya	 bakardı.	 Kimsesiz,	 sakat,	 bir

ayağı	 çukurda,	 bunu	 nasıl	 başaracaktı?	 Fakat	 söz	 vermiş,	 ölünün	 üzerine	 ant	 içmişti.	 Ne	 unutabilir,	 ne

bekleyebilirdi.	 Ne	 yapacaktı?	 Artık	 geceleri	 uyumuyordu.	 Rahatı	 da,	 dinlenmesi	 de	 kalmamıştı.

Boyuna	 aranıyordu.	 Köpek,	 ayaklarının	 dibinde,	 uyukluyor,	 bazen	 de	 başını	 kaldırarak	 uzaklara

doğru	 uluyordu.	 Sahibi	 ortadan	 yiteli	 beri	 sanki	 onu	 çağırırmış,	 sanki	 avuntusuz	 hayvan	 ruhu	 da

hiçbir	 şeyin	 silemeyeceği	 bir	 anıyı	 saklamışmış	 gibi	 çok	 kez	 böyle	 ulurdu.

İşte	 bir	 gece	 yine	 Semillante	 inlemeye	 başlarken	 anneye	 ansızın	 bir	 düşünce,	 vahşi	 ve	 yırtıcı	 bir	 öç

düşüncesi	 geldi.	 Sabaha	 kadar	 bu	 düşünce	 üzerine	 düşündü.	 Sonra	 daha	 ortalık	 ağarırken	 kalkıp

kiliseye	 gitti.	 Taşların	 üzerine	 diz	 çökmüş,	 Tanrı'nın	 önünde	 yere	 kapanmış,	 ona,	 kendisine	 yardım

etmesi,	 kendisini	 desteklemesi,	 yıpranmış	 zavallı	 vücuduna	 oğlunun	 öcünü	 alacak	 gücü	 vermesi	 için

yalvardı.

Arkasından	 eve	 döndü.	 Avluda,	 olukların	 suyunu	 toplayan,	 dibi	 çıkmış	 eski	 bir	 fıçı	 vardı.	 Onu	 devirip

boşalttı,	 kazık	 ve	 taşlarla	 toprağa	 iyice	 oturttu.	 Sonra	 Semillante'ı	 zincirle	 bu	 yuvaya	 bağlayarak	 içeri

girdi.

Artık	 odasında,	 gözleri	 hep	 Sardunya	 kıyısına	 dikili,	 durmadan	 geziniyordu.	 Katil,	 o	 herif	 oradaydı.

Dişi	 köpek,	 bütün	 gün	 ve	 bütün	 gece	 uludu.	 Yaşlı	 kadın	 sabahleyin	 ona	 bir	 çanak	 su	 götürdü.	 Başka

hiçbir	 şey	 vermedi;	 ne	 çorba,	 ne	 ekmek.

O	 gün	 de	 geçti.	 Bitkinleşen	 Semillante	 uyuyordu.	 Ertesi	 gün	 gözleri	 parlamış,	 tüyleri	 diken	 diken

olmuştu.	 Deli	 gibi	 zincirine	 asılıyordu.

Yaşlı	 yine	 ona	 yiyecek	 vermedi.	 Kuduran	 hayvan,	 kısık	 bir	 sesle	 havlıyordu.	 Gece	 de	 öyle	 geçti.

Gün	 doğunca	 Saverini	 nine	 komşuya	 gidip	 iki	 demet	 saman	 rica	 etti.	 Eskiden	 kocasının	 giydiği

pırtıları	 aldı,	 bir	 insan	 vücuduna	 benzeyinceye	 kadar	 onlara	 bu	 samanı	 doldurdu.	 Semillante'ın

yuvasının	 önünde	 yere	 bir	 değnek	 dikerek	 doldurulmuş	 giysileri	 buna	 bağladı.	 Böylece	 kukla,	 ayakta

dikili	 kaldı,	 sonra	 eski	 çamaşırlardan	 top	 biçiminde	 baş	 yaptı.

Köpek,	 şaşırmış,	 bu	 samandan	 adama	 bakıyor,	 açlıktan	 içi	 kazındığı	 halde	 susuyordu.	 O	 vakit	 yaşlı

kadın	 domuz	 kasabına	 gidip	 uzun	 bir	 parça	 kara	 sucuk	 aldı.	 Eve	 dönünce	 avluda,	 yuvanın	 yanında	 bir

ateş	 yaktı	 ve	 sucuğu	 kızarttı.	 Semillante,	 gözlerini,	 kokusu	 ta	 içine	 sinen	 ızgaraya	 dikmiş,	 çılgın	 bir

durumda	 zıplayarak	 köpürüyordu.

Sonra	 nine,	 bu	 dumanı	 üstünde	 kızartmayla	 samandan	 adama	 bir	 kravat	 yaptı.	 Onu,	 sanki	 içeri

sokacakmış	 gibi,	 sicimle	 uzun	 uzun	 boynunun	 çevresine	 bağladı.	 Bu	 iş	 de	 bitince	 köpeği	 çözdü.

Hayvan,	 korkunçbir	 sıçramayla	 kuklanın	 boğazına	 yetişti	 ve	 pençeleri	 omuzların	 üzerinde,	 onu

paralamaya	 başladı.	 Ağzında	 avından	 bir	 parça,	 yere	 düşüyor	 ve	 azgın	 bir	 durumda	 yine	 sıçrıyordu.

Dişleriyle	 yüzü	 yırtıyor,	 boynu	 paramparça	 ediyordu.



Yaşlı	 kadın,	 gözleri	 tutuşmuş,	 sessiz	 ve	 devinimsiz,	 bakıyordu.	 Sonra	 hayvanını	 yine	 zincire	 vurdu,

yine	 iki	 gün	 acıktırdı	 ve	 bu	 acayip	 alıştırmayı	 yineledi.

Tam	 üç	 ay	 köpeği	 bu	 tür	 boğuşmaya,	 bu	 dişlemekle	 elde	 edilen	 yemeğe	 alıştırdı.	 Artık	 onu

bağlamıyordu.	 Yalnızca	 bir	 işaretle	 kuklaya	 saldırtıyordu.

Köpeğe,	 boğazına	 yiyecek	 saklanmış	 olmadan	 da	 kuklayı	 parçalamayı,	 didik	 didik	 etmeyi	 öğretmişti.

Sonra	 ona,	 zaten	 kendisi	 için	 kızartılan	 sucuğu,	 ödül	 olarak	 veriyordu.

Semillante,	 adamı	 görür	 görmez	 titriyor,	 sonra	 gözlerini	 sahibine	 çeviriyordu.	 O	 da	 ona,	 parmağını

kaldırarak,	 ıslık	 gibi	 bir	 sesle:	 "Haydi!"	 diye	 haykırıyordu.

Saverini	 nine,	 vaktin	 geldiği	 kararına	 varınca,	 bir	 pazar	 sabahı	 gidip	 günah	 çıkarttı	 ve	 derin	 bir

coşkunluk	 içinde	 dua	 etti.	 Sonra	 erkek	 giysisi	 giyerek	 üstü	 başı	 yırtık,	 yaşlı	 bir	 	 yoksula	 benzedi.

Sardunyalı	 bir	 balıkçıyla	 pazarlık	 etti.	 O	 da	 onu	 köpeğiyle	 birlikte,	 boğazın	 öte	 yakasına	 geçirdi.

Kadın,	 bez	 bir	 torba	 içinde,	 yanına	 büyük	 bir	 parça	 sucuk	 almıştı.	 Semillante	 iki	 günden	 beri	 açtı.	 Yaşlı

kadın	 her	 dakika	 yiyecek	 kokusunu	 duyurup	 hayvanı	 kızıştırıyordu.

Longosardo'ya	 girdiler.	 Korsikalı	 kadın,	 hafifçe	 topallayarak	 yürüyordu.	 Bir	 fırıncıya	 uğradı	 ve

Nicolas	 Ravolati'nin	 nerede	 oturduğunu	 sordu.	 Adam,	 yine	 eski	 sanatına,	 marangozluğa	 başlamıştı.

Dükkanının	 dibinde,	 tek	 başına	 çalışıyordu.

Yaşlı	 kadın,	 kapıyı	 itti	 ve	 seslendi:

-‐	 Hey!	 Nicolas!

Adam,	 döndü.	 O	 vakit	 kadın,	 köpeğini	 salarak,	 haykırdı:

-‐	 Haydi,	 haydi,	 parala!	 Parala!

Hayvan,	 deli	 gibi	 atıldı,	 adamı	 boğazından	 yakaladı.	 Adam	 kollarını	 uzattı,	 ona	 sarıldı,	 yere

yuvarlandı.	 Birkaç	 saniye	 ayaklarıyla	 yeri	 döverek	 kıvrandı,	 sonra	 Semillante	 boynunu	 delik	 deşik

eder,	 parça	 parça	 koparırken,	 kımıltısız	 kaldı.

Kapılarının	 önünde	 oturan	 iki	 komşu,	 yaşlı	 bir	 yoksulla	 böğürleri	 çökmüş	 kara	 bir	 köpeğin	 çıktığını

ve	 köpeğin,	 yürürken,	 efendisinin	 verdiği	 esmer	 bir	 şeyi	 de	 yediğini	 görmüş	 olduklarını	 çok	 iyi

anımsadılar.

Yaşlı	 kadın,	 akşam	 evine	 dönmüştü.	 O	 gece	 iyi	 uyudu.



MOIRON



Henüz	 Pranzini'den	 söz	 edilmekteyken	 imparatorluk	 zamanında	 savcılık	 yapan	 mösyö	 Maloureau

bize:

-‐	 Ben,	 dedi,	 vaktiyle	 pek	 meraklı	 bir	 olaya	 rasladım;	 şimdi	 göreceğiniz	 gibi,	 birçok	 özel	 noktaları

bakımından	 meraka	 değer	 bir	 olaya. .

Bir	 ilde	 imparatorluk	 savcısıydım.	 Paris	 mahkemesinde	 birinci	 başkan	 olan	 babamın	 sayesinde	 pek

gözde	 bir	 memurdum.	 Bu	 durumda	 "Öğretmen	 Moiron	 olayı"	 diye	 tanınan	 bir	 davaya	 karışmak

durumunda	 kaldım.

Fransa'nın	 kuzeyinde	 öğretmenlik	 yapan	 Mösyö	 Moiron'un	 bütün	 yörede	 güzel	 bir	 ünü	 vardı.	 Zeki,

mantıklı,	 çok	 dindar,	 biraz	 sözü	 kıt	 bir	 adam	 olan	 bu	 kişi,	 öğretmeni	 bulunduğu	 Boislinot	 Bucağı'ndan

evlenmişti.	 Üç	 çocuğu	 oldu.	 Sonra	 üçü	 de,	 arka	 arkaya,	 veremden	 öldü.	 Bu	 yıkımdan	 sonra	 o,

yüreğinde	 gizli	 kalan	 bütün	 sevgiyi	 kendisine	 emanet	 edilen	 küçük	 öğrencilere	 vermiş	 göründü.

Kendi	 parasıyla	 en	 iyi	 öğrenciler,	 en	 uslu	 ve	 sevimli	 çocuklar	 için	 oyuncaklar	 satın	 alıyor;	 hepsini

tatlılara,	 şekerlere,	 pastalara	 boğuyordu.	 Herkesin	 bu	 babacan	 adamı,	 bu	 temiz	 yürekli	 insanı	 sevdiği

ve	 övdüğü	 bir	 sırada	 öğrencilerden	 beş	 tanesi	 garip	 bir	 biçimde	 üst	 üste	 ölüverdi.	 Önce	 kuraklıktan

kokuşan	 suyun	 ortaya	 attığı	 bir	 salgın	 var	 sanıldı.	 Nedenler	 arandı	 ve	 bulunamadı.	 Belirtiler	 çok	 garip

bir	 nitelik	 gösteriyordu.	 Çocuklar	 bir	 iç	 tükenmesine	 uğramış	 gibi	 oluyorlar,	 yemiyorlar,	 karınlarının

ağrıdığını	 söylüyorlar,	 bir	 zaman	 sürükleniyorlar	 ve	 sonunda	 korkunç	 acılar	 içinde	 sönüp

gidiyorlardı.

Son	 ölen	 üzerinde	 sonuçsuz	 bir	 otopsi	 yapıldı.	 Paris'e	 gönderilen	 barsaklar	 incelendi	 ve	 içlerinde

hiçbir	 zehir	 öğesi	 bulunmadığı	 anlaşıldı.

Bir	 yıl	 yeni	 bir	 şey	 olmadı.	 Sonra	 iki	 küçük	 oğlan,	 sınıfın	 en	 iyi	 ve	 Moiron'un	 en	 gözde	 öğrencileri	 dört

gün	 içinde	 can	 verdiler.	 Gene	 cesetlerin	 incelenmesi	 istendi	 ve	 her	 ikisinde	 de	 organlara	 saplı,

dövülmüş	 cam	 zerreleri	 bulundu.	 Bundan,	 iki	 külhaninin	 dikkatsizlikle	 iyi	 temizlenmemiş	 bir	 şey

yemiş	 olacakları	 sonucuna	 varıldı.	 Bir	 bardağın	 bir	 süt	 kasesi	 üzerinde	 krılması	 bu	 kötü	 kazaya	 neden

olabilirdi.	 Eğer	 Moiron'un	 hizmetçisi	 Aralık	 ayında	 hastalanmasaydı	 konu	 bu	 kadarla	 kalacaktı.



Çağırılan	 doktor	 onda	 da	 önce	 hastalanan	 çocukların	 gösterdiği	 belirtileri	 buldu,	 kendisini	 sorguya

çekti	 ve	 öğretmenin	 çocuklar	 için	 aldığı	 bazı	 şekerlemeleri	 kadının	 aşırıp	 yemiş	 olduğunu	 öğrendi.

Savcılığın	 isteği	 üzerine	 okul	 yapısı	 yoklandı	 ve	 çocuklara	 özgü	 oyuncaklar,	 tatlı	 şeylerle	 dolu	 bir

dolap	 bulundu.	 Bu	 yiyeceklerin	 hemen	 hepsinde	 cam	 tozları	 veya	 parçalanmış	 dikiş	 iğnesi	 kırıkları

vardı.

Hemen	 yakalanan	 Moiron,	 üzerindeki	 kuşkulardan	 öyle	 şaşırmış	 ve	 tiksinmiş	 göründü	 ki	 az	 kalsın

salıverilecekti.	 Bununla	 birlikte	 suçlu	 olduğunu	 gösteren	 kanıtlar	 ortada	 duruyor	 ve	 bunlar	 kafamda

onun	 iyi	 ünü,	 bütün	 yaşamı,	 olayın	 akla	 sığar	 gibi	 olmaması	 ve	 böyle	 bir	 cinayeti	 açıklayacak	 hiçbir

neden	 bulunmaması	 üzerine	 dayanan	 ilk	 kanımı	 baltalıyordu.

Bu	 temiz,	 basit	 ve	 dindar	 adam	 niçin	 çocuk	 öldürecekti?	 Hem	 de	 niçin	 bunlar	 en	 çok	 seviyor

göründüğü,	 adeta	 şımarttığı,	 tatlılara	 boğduğu,	 aylığının	 yarısını	 harcayarak	 oyuncak	 ve	 şekerleme

aldığı	 çocuklar	 olacaktı?

Davranışı	 kabul	 etmek	 için	 delilik	 yargısına	 varmak	 gerekirdi.	 Oysa	 Moiron	 öyle	 mantıklı,	 içi	 rahat	 ve

ruh	 esenliğine	 sahip	 bir	 adam	 görünüyordu	 ki	 onda	 delilik,	 kanıtlanması	 olanaksız	 bir	 şeydi.

Bir	 yandan	 da	 kanıtlar	 çoğalıyordu:	 öğretmenin	 alışveriş	 ettiği	 şekercilerden	 toplanan	 şekerlemeler,

çörekler,	 kokulu	 pastalar	 ve	 benzeri	 şeylerde	 hiçbir	 kuşkulu	 öğe	 bulunmadı.

Bunun	 üzerine	 o,	 bilinmeyen	 bir	 düşmanın	 tatlı	 yiyeceklere	 cam	 ve	 iğne	 karıştırmak	 için	 anahtar

uydurarak	 dolabını	 açmış	 olacağını	 ileri	 sürdü.	 Ve	 ortaya	 herhangi	 bir	 köylünün	 tasarlayıp	 yolunu

bulduğu	 ve	 böyle	 öğretmenden	 kuşku	 duyurtacak	 biçimde	 başardığı,	 bir	 çocuk	 ölümüne	 bağlı,	 bir

miras	 öyküsü	 attı.	 Söylendiğine	 göre	 o	 canavar,	 ölecek	 öbür	 zavallıcıkları	 düşünmek	 bile	 istememişti.

Bu,	 olabilirdi.	 Adam	 kendinden	 öyle	 emin	 ve	 öyle	 haksızlığa	 uğramış	 görünüyordu	 ki	 üst	 üste	 iki

önemli	 keşifte	 bulunulmasaydı,	 var	 olan	 kanıtlar	 ona	 karşı	 olmasına	 karşın,	 hiç	 kuşkusuz	 kendisini

aklayacaktık.

Bunlardan	 birincisi	 dövülmüş	 camla	 dolu	 bir	 enfiye	 kutusuydu.	 Parasını	 kilitlediği	 yazıhanenin	 gizli

bir	 gözünde	 bulunan	 kendi	 enfiye	 kutusu.

O	 bu	 keşfi	 de	 asıl	 suçlunun	 son	 bir	 hilesi	 olarak	 aşağı	 yukarı	 kabul	 edilebilir	 bir	 biçimde	 açıklıyordu	 ki

Saint-‐Marlouflu	 bir	 tenteneci	 sorgu	 yargıçlığına	 geldi	 ve	 bir	 bayın	 birkaç	 kez	 kendisinden	 dikiş	 iğnesi

aldığını,	 hem	 de	 bunların	 işine	 yarayıp	 yaramayacaklarını	 anlamak	 için,	 kıra	 kıra,	 en	 incelerini

seçtiğini	 anlattı.

Bir	 düzine	 kadar	 adamın	 karşısına	 çıkarılan	 tenteneci,	 ilk	 bakışta	 Moiron'u	 tanıdı.	 Araştırma	 da

öğretmenin	 gerçekten	 satıcının	 söylediği	 günlerde	 Saint-‐Marlouf'a	 gittiğini	 ortaya	 çıkardı.

Şekerli	 yiyeceklerin	 seçimiyle	 öğretmenin,	 bunları	 önünde	 yedirmek	 ve	 sonra	 en	 küçük	 kırıntıları

bile	 yoketmekteki	 dikkati	 üzerine	 tüyler	 ürpertici	 çocuk	 tanıklıklarını	 geçiyorum.

Köpüren	 halk	 idam	 istiyor	 ve	 bu	 düşünce	 gittikçe	 bütün	 dayanış	 ve	 duraklayışları	 silip	 süpüren

büyük	 bir	 korku	 gücü	 kazanıyordu.

Moiron	 ölüme	 mahkum	 oldu.	 Sonra	 yargıtay	 dileği	 geri	 çevrildi.	 Kurtulmak	 için	 bağışlanmasını

istemesinden	 başka	 yol	 kalmıyordu.	 Buna	 da	 imparatorun	 razı	 olmayacağını	 babamdan	 öğrendim.

Bu	 durumda	 bir	 sabah	 büromda	 çalışırken	 tutukevi	 papazının	 beni	 görmeye	 geldiğini	 haber	 verdiler.

Bu,	 insanları	 çok	 iyi	 tanıyan	 ve	 suçlularla	 çok,	 hem	 de	 yakından	 karşılaşmış	 olan	 yaşlı	 bir	 din

adamıydı.	 Şaşkın,	 üzülmüş,	 endişeli	 görünüyordu.	 Bir	 iki	 dakika	 öteden	 beriden	 söz	 ettikten	 sonra

ansızın	 ayağa	 kalkarak	 bana:

-‐	 İmparatorluk	 savcısı	 bey,	 dedi,	 Moiron'un	 boynu	 vurulursa	 siz	 bir	 suçsuzun	 idamına	 izin	 vermiş

olacaksınız.

Sonra	 beni	 sözlerinin	 derin	 etkisi	 altında	 bırakarak	 selam	 vermeden	 çıktı.	 Bunları	 dinlediği	 itirafın

giziyle	 mühürlenip	 kapanmış	 dudaklarını	 bir	 yaşam	 kurtarmak	 için	 yarı	 açarak	 ağır	 ve	 etkileyici	 bir

edayla	 söylemişti.

Bir	 saat	 sonra	 Paris'e	 gidiyordum.	 Durumu	 haber	 verdiğim	 babam,	 hemen	 imparatordan	 bir	 görüşme

izni	 istedi.

Ertesi	 gün	 kabul	 edildim.	 İçeriye	 alındığımız	 zaman	 imparator	 küçük	 bir	 salonda	 çalışmaktaydı.

Papazın	 gelişine	 kadar	 bütün	 olayı	 anlattım.	 Bu	 ziyareti	 de	 anlatmaya	 başlamıştım	 ki	 hükümdarın

koltuğunun	 arkasında	 bir	 kapı	 açıldı	 ve	 onu	 yalnız	 sanan	 imparatoriçe,	 odaya	 girdi.	 Bunun	 üzerine

görkemli	 Napoleon	 hazretleri,	 kendilerinden	 düşüncelerini	 sordular.	 Olanı	 biteni	 anlayınca

imparatoriçe:

-‐	 Bu	 adamı	 bağışlamalı,	 diye	 haykırdı;	 mademki	 suçsuzdur,	 böyle	 yapmalı.

O	 kadar	 dindar	 bir	 kadının	 bu	 ani	 kanısı	 neden	 beynime	 korkunç	 bir	 kuşku	 soktu?



O	 ana	 kadar	 ateşli	 bir	 biçimde	 cezanın	 hafifletilmesini	 istiyordum.	 Fakat	 birdenbire	 kendimi	 papazla

itirafı	 son	 bir	 savunma	 aracı	 diye	 kullanan	 hileci	 bir	 katilin	 oyuncağı,	 aleti	 gibi	 gördüm.

Kuşkularımı	 kendilerine	 arz	 ettim.	 İmparator,	 doğal	 olarak,	 iyiliğinin	 güdüsüyle	 bir	 sefile	 kanma

korkusunun	 alıkoyması	 arasında,	 kararsız	 duruyordu.	 Fakat	 papazın	 tanrısal	 bir	 işarete	 uyduğuna

inanan	 İmparatoriçe:	 "Ne	 önemi	 var?	 diye	 yineliyordu;	 bir	 suçluyu	 esirgemek	 bir	 suçsuzu

öldürmekten	 elbette	 daha	 iyidir".	 Bu	 düşünce,	 imparatoru	 sürükledi.	 Ölüm	 cezası	 ağır	 hapse	 çevrildi.

Birkaç	 yıl	 sonra	 Toulon	 tutukevindeki	 örnek	 almaya	 değer	 davranışı	 yeniden	 imparatora	 bildirilen

Moiron'un,	 cezaevi	 müdürünce	 odacı	 olarak	 kullanıldığını	 öğrendim.

Sonra	 uzun	 süre	 bu	 adamdan	 söz	 edildiğini	 işitmedim.

Şöyle	 böyle	 iki	 yıl	 önce	 yazı	 Lille'de,	 amcamoğlu	 Larielle'in	 evinde	 geçirdiğim	 sırada	 bir	 akşam

sofraya	 otururken,	 genç	 bir	 papazın	 benimle	 konuşmak	 istediğini	 haber	 verdiler.

Kendisinin	 yanıma	 getirilmesini	 söyledim.	 Geldi	 ve	 beni	 kesinlikle	 görmek	 isteyen	 ölümü	 yakın	 bir

hastanın	 yanına	 gitmemizi	 rica	 etti.	 Uzun	 adliye	 yaşamımda	 böyle	 önerilerle	 çok	 karşılaşmıştım.

Cumhuriyet	 yönetimince	 bir	 köşede	 bırakılmama	 karşın	 gene	 zaman	 zaman	 benzer	 çağrılar

geliyordu.

Bu	 papazın	 da	 yanına	 katıldım.	 Beni,	 yüksek	 bir	 işçi	 evinin	 çatı	 aralığında,	 çok	 yoksul,	 küçük	 odaya

çıkardı.

Orada,	 bir	 ot	 minder	 üzerinde,	 soluk	 almak	 için	 sırtını	 duvara	 vererek	 oturmuş,	 can	 çekişen	 garip	 bir

adam	 buldum.

Bu,	 derin	 ve	 parlak	 gözleriyle	 acayip	 işaretler	 veren	 bir	 tür	 iskeletti.

Beni	 görür	 görmez	 mırıldandı:

-‐	 Beni	 tanımadınız	 mı?

-‐	 Hayır.

-‐	 Ben	 Moiron'um.

Üzerimden	 bir	 titreme	 geçti,	 sordum:

-‐	 Öğretmen	 mi?

-‐	 Evet.

-‐	 Buraya	 nasıl	 geldiniz?

-‐	 Bunu	 anlatmak	 uzun.	 O	 kadar	 vaktim	 yok...	 Birazdan	 öleceğim...	 Bana	 bu	 papazı	 yollamışlardı.

Burada	 olduğunuzu	 bildiğim	 için	 ben	 de	 onu	 size	 gönderdim.	 İtiraflarımı	 sizin	 dinlemenizi

istiyorum.. 	 Önce	 yaşamımı	 kurtardığınız	 için. .

Büzülen	 elleriyle	 kenevirin	 arasından	 yatağının	 otlarını	 yakalıyordu.	 Kısık,	 ne	 istediğini	 bilen	 ve	 alçak

bir	 sesle	 yeniden	 söze	 başladı:

-‐	 Artık	 size	 gerçeği	 anlatmalıyım...	 Size...	 Çünkü	 dünyadan	 gitmeden	 önce	 onu	 birine	 söylemek	 gerek.

Çocukları	 öldüren	 benim. .	 Hepsini	 de. .	 Ben	 öldürdüm. .	 Öç	 almak	 için!

Dinleyin.	 Ben	 namuslu,	 pek	 namuslu	 bir	 adamdım. .	 Çok	 namuslu. .	 Çok	 temiz. .	 ve	 Tanrı'ya	 -‐	 şu	 iyiliğin

ta	 kendisi	 olan	 Tanrı'ya	 -‐	 hani	 bize	 sevgisini	 öğrettikleri	 Tanrı'ya	 tapan	 bir	 adam.	 Yoksa	 dünyada

egemen	 olan	 sahte	 Tanrı'ya,	 o	 cellada,	 o	 hırsıza,	 o	 katile	 değil. .	 Kötülük	 yapmamış,	 kesinlikle	 çirkin

bir	 davranışta	 bulunmamıştım.	 Kimsenin	 olmadığı	 kadar	 temizdim	 bayım.

Evlenince	 çocuk	 sahibi	 oldum	 ve	 onları	 hiçbir	 anneyle	 babanın	 sevemeyeceği	 gibi	 sevmeye	 başladım.

Yalnızca	 onlar	 içi	 yaşıyordum.	 Onların	 delisiydim.	 Üç	 taneydiler	 ve	 üçü	 de	 öldüler!	 Niçin?	 Neden?	 Ben

ne	 yapmıştım?	 İçimde	 başkaldırı	 doğdu.	 Ama	 korkunç	 bir	 başkaldırı.	 Ve	 sonra	 birdenbire	 gözlerimi,

tıpkı	 bir	 uykudan	 uyanır	 gibi	 açtım.	 Ve	 anladım	 ki	 Tanrı,	 bir	 suçludur.	 Çocuklarımı	 neden

öldürmüştü?	 Gözlerimi	 açtım	 ve	 onun	 öldürmeyi	 sevdiğini	 gördüm.	 O,	 bundan	 başka	 bir	 şey	 sevmez

bayım.	 O,	 yalnızca	 yok	 etmek	 için	 yaşatır!	 Tanrı	 dediğin,	 bir	 kıyımcıdır	 bayım.	 Ona	 her	 gün	 ölü

gerekir.	 Hem	 eğlencesini	 artırsın	 diye	 ölümü	 her	 kılığa	 sokmuştur.	 Aheste	 aheste,	 aylar	 ve	 yıllarca

eğlenmek	 için	 küçük	 hastalıklarla	 kazaları	 yaratmıştır.	 Canı	 sıkıldığı	 zamanlar	 için	 salgınları,	 vebası,

kolerası,	 boğaz	 yangıları,	 çiçeği	 ve	 benzerleri	 vardır.	 Bu	 canavarın	 bütün	 düşündüklerini	 hiç	 sayabilir

miyim?	 Fakat	 bütün	 bu	 hastalıklar	 ona	 yine	 az	 geliyor.	 Çünkü	 vakit	 vakit	 kendisini	 savaşlarla

oyalamaktadır.	 Hep	 iki	 yüz	 bin	 askeri	 yerde,	 kan	 ve	 çamurda	 çiğnenmiş,	 deşilmiş,	 kolları	 ve	 bacakları

kopmuş,	 bir	 yola	 yumurta	 gibi	 düşen	 güllelerle	 kafaları	 kırılmış	 görmek	 için.

Hepsi	 bu	 kadar	 da	 değil.	 Birbirlerini	 yiyen	 insanlar	 da	 yarattı.	 Ve	 sonra	 insanlar	 kendisine	 üstün

olmaya	 başlayınca	 avlasınlar,	 boğazlasınlar	 ve	 yesinler	 diye	 hayvanları	 var	 etti.	 Bu	 da	 yetişmedi.	 Bir

tek	 gün	 yaşayan	 minicik	 yaratıklar,	 bir	 saat	 içinde	 binlercesi	 ölen	 sinekler,	 ezilen	 karıncalar	 ve	 daha

düşünemeyeceğimiz	 neler,	 neler,	 ne	 akla	 gelmez	 şeyler	 ortaya	 çıkardı.	 Bütün	 bunlar	 birbirlerini



vuruyor,	 birbirlerini	 avlıyor,	 birbirlerini	 kemiriyor	 ve	 boyuna	 ölüyordu.	 Tanrı	 da	 bakıyor	 ve

eğleniyordu.	 Çünkü	 o	 her	 şeyi,	 en	 büyükleri	 olduğu	 gibi	 en	 küçükleri	 de,	 su	 damlalarındakiler	 kadar

yıldızlardakileri	 de	 görür.	 İşte	 o,	 bunları	 seyrediyor	 ve	 keyifleniyordu.	 Evet	 o,	 o	 sefil!

O	 vakit,	 bayım,	 ben	 de	 öldürdüm.	 Hem	 de	 çocukları.	 Ona	 oyun	 ettim.	 Bu	 küçükleri	 o	 öldüremedi.

Hayır,	 onları	 o	 değil,	 ben	 öldürdüm!	 Ve	 daha	 birçoklarını	 da	 öldürecektim.	 Fakat	 beni	 yakaladınız.

İşte	 bu!

Ölecektim.	 Kafam	 kesilecek,	 ben	 de	 geberecektim!	 Ve	 o	 yılan	 kim	 bilir	 ne	 kadar	 gülecekti!	 O	 zaman	 bir

papaz	 istedim	 ve	 yalan	 söyledim.	 İtirafta	 bulundum.	 Yalan	 attım	 ve	 yaşadım.

Şimdi,	 her	 şey	 bitti.	 Artık	 onun	 elinden	 kaçamam.	 Fakat	 ondan	 korkmuyorum	 bayım;	 onu	 çok	 aşağı

buluyorum.

Sık	 sık	 soluk	 alan,	 bazen	 ancak	 işitilebilir	 sözcükler	 tükürmek	 için	 koca	 bir	 ağız	 açarak	 hıçkırır	 gibi

konuşan	 bu	 sefilin	 görünüşü	 korkunçtu.	 Hırıldıyor,	 minderin	 kılıfını	 yoluyor	 ve	 sanki	 kaçıp

kurtulmak	 istiyormuş	 gibi	 hemen	 hemen	 kapkara	 yorganının	 altında	 kalemleşmiş	 bacaklarını

kımıldatıyordu.

Ne	 iğrenç	 yaratık	 ve	 ne	 iğrenç	 anı!

Kendisine	 sordum:

-‐	 Artık	 söyleyeceğiniz	 bir	 şey	 kalmadı	 ya?

-‐	 Hayır	 bayım.

-‐	 Öyleyse	 hoşça	 kalın.

-‐	 Güle	 güle	 bayım,	 bugün	 değilse	 yarın...

Yüksek,	 karanlık	 boyunu	 duvara	 diken,	 yüzü	 kurşunileşmiş	 papaza	 döndüm:

-‐	 Siz	 kalıyor	 musunuz	 bay	 rahip?

-‐	 Kalıyorum.

O	 zaman,	 can	 cekişen	 sırıttı:

-‐	 Evet,	 evet	 o,	 leşlere	 karga	 da	 yollar!

Ben	 sıkılmıştım.	 Kapıyı	 açtım	 ve	 kaçtım.





SICIM

Harry	 Alis'e

	 Köylülerle	 karıları,	 Goderville'in	 çevresindeki	 bütün	 yollardan	 kasabaya	 doğru	 geliyorlardı.	 Çünkü

pazar	 vardı.	 Erkekler	 yorucu	 işlerle,	 sol	 omzu	 kaldırtıp	 beli	 çarpıtan	 saban	 tutmayla,	 duruş	 sağlam

olsun	 diye	 dizleri	 birbirinden	 ayırtan	 buğday	 biçmeyle,	 köyün	 bütün	 ağır	 aksak	 ve	 yorucu	 işleriyle

biçimlerini	 yitirmiş,	 uzun	 ve	 eğri	 bacaklarının	 her	 deviniminde	 bütün	 vücutları	 öne	 düşerek,	 rahat

rahat	 ilerliyorlardı.	 Kolalanmış,	 cilalı	 gibi	 parlamış,	 yakalarına	 ve	 kollarına	 beyaz	 iplikten	 birer	 küçük

resim	 işlenmiş,	 kemikli	 bedenleri	 üzerinde	 kabarmış	 mavi	 gömlekleri,	 içinden	 bir	 baş,	 iki	 kol	 ve	 iki

ayak	 çıkan	 uçmaya	 hazır	 birer	 balona	 benziyordu.

Bazıları	 ellerinde	 urgan,	 peşleri	 sıra	 bir	 inek	 veya	 bir	 dana	 sürüklüyordu.	 Karıları	 da	 arkada,	 henüz

yaprakları	 üzerinde	 bir	 dalla,	 daha	 hızlı	 yürüsün	 diye	 hayvanın	 böğürlerini	 kamçılıyorlardı.	 Bir

yandan	 da	 kollarında,	 şurasından	 piliç,	 burasından	 ördek	 başları	 çıkan	 büyük	 sepetler

götürüyorlardı.	 Kuru	 ve	 dik	 vücutları,	 yassı	 göğüslerinin	 üzerinde	 iğnelenmiş	 küçük	 ve	 dar	 bir	 şala

sarılı,	 başları,	 saçlarına	 yapışık	 bir	 beyaz	 bezle	 örtülü,	 tepeleri	 takkeli,	 erkeklerinden	 daha	 kısa	 ve

daha	 canlı	 adımlarla	 yürüyorlardı.

Arkasından,	 içine	 karşılıklı	 iki	 sıra	 konmuş	 bir	 yük	 arabası,	 yan	 yana	 oturan	 iki	 adamla	 dipte,	 şiddetli

sarsıntılardan	 korunmak	 için	 kenarlara	 tutunan	 bir	 kadını,	 midillisinin	 aksak	 tırısıyla	 acayip	 bir

biçimde	 hoplata	 hoplata	 geçiyordu.

Goderville	 Alanı'nda	 bir	 yığın	 halk,	 insanı	 hayvanı	 birbirine	 karışmış	 bir	 kalabalık	 vardı.	 Öküzlerin

boynuzları,	 zengin	 köylülerin	 uzun	 tüylü	 yüksek	 şapkaları,	 köylü	 kadınların	 başlıkları,	 kalabalığın

üstünde	 sivriliyordu.	 Keskin,	 ince,	 cırlak	 sesler,	 bazen	 neşelenmiş	 bir	 köylünün	 güçlü	 göğsünden

kopan	 iri	 bir	 kahkahanın,	 bazen	 de	 bir	 evin	 duvarına	 bağlı	 bir	 ineğin	 uzun	 uzun	 böğürmesinin

dindirdiği	 yabanıl	 ve	 sürekli	 bir	 uğultu	 oluşturuyordu.

Her	 şey	 ahır,	 süt	 ve	 gübre,	 kuru	 ot	 ve	 ter	 kokuyor,	 kır	 insanlarına	 özgü	 o	 ekşi,	 o	 ağır	 insan	 ve	 hayvan



kokusunu	 çevreye	 yayıyordu.

Bréautéli	 Baba	 Hauchecorne,	 Goderville'e	 henüz	 varmıştı.	 Alana	 doğrulacağı	 sırada	 yerde	 küçük	 bir

sicim	 parçası	 gördü.	 Gerçek	 bir	 Normandiyalı	 tutumunda	 olan	 Baba	 Hauchecorne,	 işe	 yarar	 her	 şeyin

toplamaya	 değdiğini	 düşündü.	 Romatizması	 olduğu	 için	 zorlukla	 eğildi.	 İnce	 ip	 parçasını	 yerden	 aldı.

Tam	 onu	 dikkatle	 sarmaya	 hazırlanırken	 saraç	 Malandin	 ustanın	 kapısının	 eşiğinde	 kendisine

baktığını	 fark	 etti.	 Önce	 bir	 yular	 yüzünden	 aralarında	 tartışma	 çıkmıştı	 ve	 ikisi	 de	 kinci	 olduğundan

küs	 kalmışlardı.	 Baba	 Hauchecorne	 düşmanının,	 kendisini	 böyle	 çamurdan	 bir	 siçim	 parçası	 çıkarır

görmesinden	 bayağı	 utandı.	 Bulduğunu	 çarçabuk	 gömleğinin	 altına,	 sonra	 da	 kısa	 pantolonunun

cebine	 sakladı.	 Arkasından	 yerde	 yine	 bir	 şey	 arıyor	 ve	 bulamıyor	 gibi	 yaptı	 ve	 başı	 ilerde,	 ağrıdan	 iki

büklüm,	 pazara	 doğru	 gitti.

Bitmez	 pazarlıklarla	 çalkalanan	 şamatalı	 ve	 durgun	 kalabalığın	 içinde	 hemen	 gözden	 yitti.	 Köylüler

inekleri	 yokluyor,	 duraksamayla,	 hep	 aldatılmak	 korkusu	 içinde	 karar	 vermeye	 hiç	 cesaret

edemeden,	 satıcının	 gözünün	 içine	 bakarak,	 boyuna	 insanın	 hilesini	 ve	 hayvanın	 kusurunu	 bulmaya

çalışarak	 gidiyor,	 sonra	 yine	 geri	 geliyorlardı.

Kadınlar	 büyük	 sepetlerini	 boşaltarak	 ayaklarının	 dibine	 koymuşlar,	 ayakları	 bağlı,	 gözleri	 şaşkın,

ibikleri	 morarmış	 kümes	 kuşlarını	 yere	 dizmişlerdi.

Verilen	 fiyatları	 dinliyorlar,	 tavırları	 soğuk,	 yüzleri	 donuk,	 kendi	 fiyatlarını	 ileri	 sürüyorlar	 yahut	 da

kırık	 fiyatı	 birdenbire	 kabul	 ederek	 ağır	 ağır	 uzaklaşan	 müşteriye	 haykırıyorlardı:

-‐	 Hadi	 öyle	 olsun,	 Baba	 Anthime;	 o	 fiyata	 veriyorum!

Sonra	 alan	 yavaş	 yavaş	 boşaldı	 ve	 çan	 öğle	 duasını	 çalınca	 çok	 uzaktan	 gelenler	 hanlara	 dağıldı.

Jorudain'de	 geniş	 avluyu	 her	 türden	 taşıt,	 yük	 arabası,	 fayton,	 yarı	 yük	 ve	 yarı	 binek	 arabası,	 iki

tekerlekli,	 üstü	 açık	 binek	 arabası,	 çamurdan	 sapsarı	 parça	 ekli,	 biçimsiz,	 çifte	 oklarını	 gökyüzüne

ikişer	 kol	 gibi	 kaldırmış	 yahut	 da	 burnu	 yerde	 arkası	 havada	 bir	 sürü	 hafif	 yük	 arabası	 doldurduğu

gibi	 büyük	 salon	 da	 yemek	 yiyenlerle	 tıka	 basaydı.

Masaya	 oturanların	 tam	 karşısında,	 kocaman	 ocak,	 parlak	 bir	 ateşle	 dolu,	 sağ	 sıradakilerin	 sırtına

sırtına	 güçlü	 bir	 sıcaklık	 püskürüyordu.	 Piliç,	 güvercin,	 hayvan	 budu	 geçirilmiş	 üç	 şiş	 dönüp	 duruyor

ve	 nefis	 bir	 kızartma,	 kızarmış	 derinin	 üzerinden	 süzülen	 bir	 yağ	 kokusu	 ocaktan	 çıkarak	 neşeleri

tutuşturuyor,	 ağızları	 sulandırıyordu.

Bütün	 saban	 kalantorları	 orada,	 hatırı	 sayılır	 bir	 altın	 babası	 olan	 hancı	 ve	 cambaz	 Jourdain	 ustanın

dükkanında	 yemek	 yiyordu.

Tabaklar	 geçiyor,	 sarı	 elma	 şarabı	 çamçakları	 gibi	 onlar	 da	 boşalıyordu.	 Herkes	 işini,	 ne	 alıp	 ne

sattığını	 anlatıyordu.	 Ürün	 haberleri	 öğreniliyordu.	 Hava	 yeşillikler	 için	 iyi,	 fakat	 ekin	 için	 biraz

uygunsuzdu.

Birdenbire	 avluda,	 yapının	 önünde	 trampet	 çalındı.	 Birkaç	 tasasız	 bir	 yana,	 herkes	 fırladı	 ve	 lokma

ağızda	 peşkir	 elde,	 kapıya,	 pencerelere	 koştu.

Tellal	 trampet	 çalışını	 bitirdikten	 sonra	 kâh	 yükselen,	 kâh	 alçalan	 bir	 sesle,	 tümcelerini	 yersiz	 yersiz

bölerek	 haykırdı:

-‐	 Goderville	 halkına	 ve	 genellikle	 pazarda	 bulunan	 herkese,	 bu	 sabah	 Beuzeville	 yolu	 üzerinde	 saat

dokuzla	 on	 arasında,	 içinde	 beş	 yüz	 frankla	 bazı	 iş	 kâğıtları	 bulunan	 siyah	 meşin	 bir	 cüzdan	 yitirildiği

duyurulur.	 Bunun	 hemen	 belediye	 dairesine	 yahut	 da	 Manneville'den	 Baba	 Fortune	 Houlbreque'e

getirilmesi	 rica	 olunur.	 Ödülü	 yirmi	 franktır.

Sonra	 adam	 gitti.	 Uzakta	 trampetin	 boğuk	 gürültüsü	 ve	 tellalın	 zayıflayan	 sesi	 bir	 kez	 daha	 duyuldu.

Bunun	 üzerine	 Baba	 Houlbreque'in	 cüzdanını	 bulma	 veya	 bulamama	 olasılıkları	 sayılıp	 dökülerek

hep	 bu	 olaydan	 söz	 edilmeye	 başlandı.

Ve	 yemek	 bitti.

Kahvenin	 sonu	 da	 alınırken	 eşikte	 jandarma	 onbaşısı	 göründü.

-‐	 Bréauté'den	 Baba	 Hauchecorne	 burada	 mı?	 diye	 sordu.

Masanın	 öteki	 ucuna	 oturmuş	 olan	 Baba	 Hauchecorne	 yanıt	 verdi.

-‐	 Buradayım.

Onbaşı:	 -‐	 Baba	 Hauchecorne,	 dedi;	 benimle	 lütfen	 belediyeye	 gelir	 misiniz?	 Bay	 Başkan,	 sizinle

görüşmek	 istiyor.

Köylü	 şaşırmış,	 meraklanmış,	 küçük	 fincanını	 bir	 yudumda	 boşalttı,	 kalktı	 ve	 her	 dinlenmeden	 sonra

attığı	 ilk	 adımlar	 ona	 pek	 zor	 geldiği	 için	 sabahkinden	 daha	 iki	 büklüm:

-‐	 Geliyorum,	 geliyorum;	 diye	 yineleyerek	 yola	 düzüldü.

Ve	 onbaşının	 ardından	 gitti.



Belediye	 Başkanı,	 bir	 koltuğa	 oturmuş,	 onu	 bekliyordu.	 Kendisi,	 oranın	 noteriydi.	 İri,	 ciddi,	 lûgat

paralar	 bir	 adamdı.

-‐	 Baba	 Hauchecorne,	 dedi;	 Manneville'den	 Baba	 Houlbreque'in	 yitirdiği	 cüzdanı	 sizin	 bu	 sabah

Beuzeville	 yolu	 üzerinde	 bulduğunuzu	 görmüşler.

Köylü,	 ne	 diyeceğini	 şaşırmış,	 nasıl	 olduğunu	 anlamadan	 üzerine	 çöken	 bu	 kuşkuyla	 şimdiden

korkmuş,	 Başkan'a	 bakıyordu.

-‐	 Ben,	 ben	 mi	 bu	 cüzdanı	 bulmuşum?

-‐	 Evet,	 siz.

-‐	 Şerefsizim,	 haberim	 bile	 yok.

-‐	 Ama	 görmüşler.

-‐	 Beni,	 beni	 mi	 görmüşler?	 Kim	 bu	 beni	 gören?

-‐	 Saraç	 Bay	 Malandain.

Yaşlı	 adam,	 o	 vakit	 anımsadı,	 anladı	 ve	 öfkeden	 kızararak:

-‐	 Ah!	 dedi;	 o	 aşağılık	 herif	 beni	 görmüş	 ha?	 Onun	 aldığımı	 gördüğü	 şey,	 işte	 şu	 sicim,	 Bay	 Başkan.

Ve	 cebinin	 dibini	 karıştırarak	 küçük	 ip	 parçasını	 çıkardı.

Fakat	 kolay	 kolay	 inanmayan	 Belediye	 Başkanı	 başını	 sallıyordu.

-‐	 Sözüne	 güvenilir	 bir	 adam	 olan	 Bay	 Malandain'in	 bu	 sicimi	 cüzdan	 sanabileceğine	 beni

inandıramazsınız,	 Baba	 Hauchecorne.

Köylü,	 kızgın	 kızgın	 elini	 kaldırdı,	 onurlu	 bir	 insan	 olduğunu	 iyice	 belirtmek	 için	 yana	 tükürdü.

-‐	 Bununla	 birlikte	 Tanrı'nın	 bildiği	 gerçek,	 asıl	 gerçek	 bundan	 ibaret,	 bay	 başkan,	 diye	 yineledi;	 böyle

değilse	 şuradan	 sağ	 esen	 çıkmayayım.

Belediye	 başkanı	 sürdürdü:

-‐	 Hatta	 onu	 aldıktan	 sonra	 çamurda	 uzun	 zaman,	 bir	 para	 yuvarlanmış	 olmasın	 diye	 aranmışsınız.

Adamcağız	 nefret	 ve	 korkudan	 tıkanıyordu.

-‐	 Bunlar	 da	 söylenebiliyor	 ha?	 Namuslu	 bir	 adamı	 lekelemek	 için	 böyle	 yalanlar	 da	 uydurulabiliyor

ha?	 Uyduruluyor	 ha?.

Boşuna	 tepindi.	 Kimse	 kendisine	 inanmadı.

Bay	 Malandain'le	 yüzleştirildiler.	 O,	 söylediklerini	 yineledi	 ve	 bunda	 diretti.	 Bir	 saat	 sövüştüler.	 Onun

istemesiyle	 Baba	 Hauchecorne'un	 üstü	 arandı.	 Bir	 şey	 bulunamadı.

Sonunda	 Belediye	 Başkanı,	 çok	 duraksayarak,	 adliyeye	 haber	 vereceğini	 ve	 buyrultu	 isteyeceğini

söyleyerek	 Hauchecorne'u	 bıraktı.

Haber	 yayılmıştı.	 Yaşlı	 adam,	 Belediye'den	 çıkarken	 ciddi	 veya	 şakacı,	 fakat	 içine	 hiç	 nefret

karışmayan	 bir	 merakla	 çevrildi,	 sorguya	 çekildi.	 O	 da	 sicim	 öyküsünü	 anlatmaya	 koyuldu.	 Kimse

inanmadı.	 Hep	 gülüyorlardı.

Adamcağız	 herkes	 tarafından	 durdurularak,	 bütün	 tanıdıklarını	 kendisi	 durdurarak,	 öyküsüne	 ve

savunmasına	 hep	 yeniden	 başlayarak,	 bir	 çöp	 almadığını	 kanıtlamak	 için	 tersine	 çevrilmiş	 ceplerini

göstererek	 yürüyordu.

Ona:	 -‐	 Yaşlı	 kurt,	 sen	 de!	 diyorlardı.

O	 da	 kızıyor,	 öfkeleniyor,	 inanılmamaktan	 bitkin,	 hatta	 ne	 yapacağını	 bilemeyerek	 durmadan

öyküsünü	 anlatıyordu.

Akşam	 oldu.	 Gitmek	 gerekiyordu.	 Birlikte	 yola	 çıktığı	 üç	 komşuya	 ip	 parçasını	 bulduğu	 yeri	 gösterdi.

Yolda	 da	 hep	 başına	 gelenden	 söz	 etti.

Bunu	 herkese	 söylemek	 için	 de	 gece	 Bréauté	 köyünü	 dolaştı.	 Bir	 inanana	 raslamadı.

Bütün	 gece	 hasta	 oldu.

Ertesi	 gün	 Ymauville	 çiftliklerinden	 Baba	 Breton'un	 çiftlik	 uşağı	 Marius	 Paumelle,	 öğleden	 sonra	 bire

doğru,	 cüzdanla	 içindekileri	 Manneville'den	 Baba	 Houlbreque'e	 geri	 veriyordu.

Gerçekten,	 bu	 adam	 cüzdanı	 yolda	 bulduğunu	 ileri	 sürüyordu.	 Okuma	 bilmediği	 için	 onu	 eve

götürmüş,	 efendisine	 vermişti.

Haber	 çevreye	 yayıldı.	 Baba	 Hauchecorne'a	 da	 ulaştı.	 O	 da	 hemen	 dolaşmaya	 çıktı	 ve	 öyküsünü,

sonuyla	 birlikte	 anlatmaya	 başladı.	 Kazanmıştı.

-‐	 Bana	 ağır	 gelen	 şey,	 diyordu;	 sorunun	 hiç	 de	 kendisi	 değildi;	 anlıyor	 musunuz?	 Yalnızca	 yalancılıktı.

İnsan	 için	 yalan	 yüzünden	 nefrete	 uğramaktan	 daha	 zararlı	 bir	 şey	 olamaz.

Bütün	 gün	 başından	 geçeni	 anlattı.	 Onu	 yollarda	 gelene	 geçene	 anlatıyor,	 meyhanede	 içenlere

anlatıyor,	 ertesi	 pazar,	 kiliseden	 çıkarken	 anlatıyordu.	 Anlatmak	 için	 tanımadığı	 kimseleri	 bile

durduruyordu.	 Artık	 rahattı.	 Bununla	 birlikte	 ne	 olduğunu	 doğru	 dürüst	 bilmediği	 bir	 şey,	 onu



üzüyordu.	 Kendisini	 dinlerken	 sanki	 eğleniyorlardı.	 Kimse	 inanmışa	 benzemiyordu.	 Ona	 arkasından

söyleniyorlar	 gibi	 geliyordu.

Ertesi	 salı,	 sırf	 durumunu	 anlatmak	 gereksinimiyle	 Goderville	 pazarına	 gitti.

Kapısının	 önünde	 duran	 Malandain,	 onun	 geçtiğini	 görünce	 gülmeye	 başladı.	 Niçin?

Criquetotlu	 bir	 çiftlik	 sahibine	 yaklaştı.	 Adam,	 bitirmesini	 bile	 beklemeden,	 onun	 göbeğine	 bir	 fiske

vurarak	 yüzüne	 karşı:	 "Ah,	 koca	 kurt!"	 diye	 söylendi.	 Sonra	 çekildi	 gitti.

Baba	 Hauchecorne	 şaşırmış	 kalmıştı.	 Gittikçe	 de	 meraklandı.	 Kendisine	 neden	 "koca	 kurt"	 diyorlardı?

Jourdain'in	 hanında	 sofraya	 oturduğu	 vakit	 yine	 işi	 anlatmaya	 başladı.	 Montivilliersli	 bir	 cambaz

kendisine:

-‐	 Haydi,	 haydi,	 eski	 hava,	 diye	 seslendi;	 senin	 sicim	 masalını	 biliyoruz!

Hauchecorne	 kekeledi:

-‐	 Bulundu	 ya	 şu	 cüzdan!

Fakat	 öteki:

-‐	 Kes,	 babam,	 dedi;	 bir	 bulan	 var,	 bir	 de	 getiren.	 Ne	 görülmüş,	 ne	 bilinmiş;	 karışmış	 işte.

Köylü	 soluksuz	 kaldı.	 Sonunda	 anlıyordu.	 Ona	 cüzdanı	 bir	 yardakçıya,	 bir	 ortağa	 götürmüş	 olma

suçunu	 bulaştırıyorlardı.

Kabul	 etmemek	 istedi.	 Bütün	 masa	 gülmeye	 başladı.

Yemeğini	 bitiremedi	 ve	 alaylar	 arasında	 çıkıp	 gitti.

Evine	 utanmış	 ve	 küskün,	 öfke	 ve	 utançtan	 soluğu	 tıkanmış	 bir	 durumda	 döndü.	 Kendisini	 bir	 o	 kadar

daha	 üzen	 şey	 de	 üzerine	 atılan	 suçu	 bir	 Normandiyalı	 kurnazlığıyla	 pekâlâ	 işleyebilecek,	 hatta	 çok

iyi	 bir	 oyun	 oynamış	 gibi	 bir	 de	 bununla	 övünebilecek	 bir	 yapıda	 oluşuydu.	 Şeytanlığını	 herkes	 bildiği

için	 suçsuzluğunu	 kanıtlamak,	 ona	 aşağı	 yukarı	 olanaksız	 gibi	 görünüyor	 ve	 beslenen	 kuşkunun

haksızlığı	 karşısında	 da	 yüreğinden	 vurgun	 olduğunu	 duyuyordu.

O	 vakit	 sorunu	 her	 gün	 biraz	 daha	 uzatarak	 kafası	 hep	 sicim	 öyküsüyle	 dolu	 olduğu	 için,	 her

defasında,	 yalnızken	 düşünüp	 hazırladığı	 yeni	 nedenler,	 daha	 canlı	 savunmalar	 katarak,	 daha	 ayrıntılı

antlar	 içerek	 yeniden	 anlatmaya	 başladı.	 Savunması	 ne	 kadar	 karmaşıklaşır,	 kanıtları	 ne	 kadar

incelirse	 adama	 inanış	 o	 kadar	 azalıyordu.	 Arkasından:

-‐	 Bunlar	 hep	 yalancı	 ağzı,	 diyorlardı.

O	 bunu	 duyumsuyor,	 içi	 kan	 ağlıyor,	 boşu	 boşuna	 güç	 tüketiyordu.

Adam	 göz	 göre	 göre	 eriyordu.

Alaycılar	 artık	 ona,	 ateşe	 girmiş	 bir	 ere	 savaşı	 anlattırır	 gibi,	 "Sicim"i	 söyletiyorlardı.	 Adamın

temelinden	 sarsılan	 beyni,	 gittikçe	 sulanıyordu.

Zavallı,	 aralık	 ayının	 sonlarında	 yatağa	 düştü.

Ocak	 ayının	 ilk	 günlerinde	 de	 öldü.	 Can	 çekişirken	 sayıklıyor,	 suçsuzluğunu	 tekrar	 tekrar

belirtiyordu:

-‐	 Küçük	 bir	 sicim...	 İşte	 bakın,	 Bay	 Başkan...	 Küçük	 bir	 sicim.



DELİ

	 Yüksek	 bir	 mahkemenin	 başkanıyken	 ölmüştü.	 Pürüzsüz	 yaşamı	 bütün	 Fransa	 adliyesince	 sevgiyle

anılan	 çok	 iyi	 bir	 başkandı.	 Avukatlar,	 genç	 üyeler,	 yargıçlar	 onun	 iki	 parlak	 ve	 derin	 gözle	 aydınlanan

iri,	 beyaz	 ve	 zayıf	 yüzünü	 yerlere	 kadar	 eğilerek	 büyük	 bir	 saygıyla	 selamlarlardı.

Ömrünü,	 haksızlığı	 kovalamak	 ve	 zayıfları	 korumakla	 geçirmişti.	 Hırsızlarla	 katillerin	 ondan	 amansız

düşmanı	 yoktu.	 Çünkü	 ta	 ruhlarının	 içinde	 onların	 en	 gizli	 düşüncelerini	 adeta	 okur,	 kötü	 niyetlerinin

bütün	 karanlığını	 bir	 bakışta	 açığa	 vururdu.

İşte	 tüm	 halkı	 arkasından	 acındırarak	 seksen	 iki	 yaşında	 onuruyla	 ölmüştü.	 Kırmızı	 pantolonlu

askerler	 onu	 mezarına	 kadar	 törenle	 götürmüşler,	 beyaz	 kravatlı	 insanlar	 tabutunun	 başında	 acıklı

sözler	 söyleyerek	 hemen	 hemen	 gerçek	 gözyaşları	 dökmüşlerdi.

Fakat	 bakın	 noter,	 onun	 büyük	 canilerle	 ilgili	 dosyaları	 kilitlediği	 çekmecede	 ne	 acayip	 bir	 kâğıt

buldu	 ve	 donakaldı:



Niçin?



20	 Haziran	 1851	 -‐	 Mahkemeden	 çıkıyorum.	 Blondel'i	 ölüme	 mahkum	 ettim!	 Bu	 adam	 nasıl	 olmuştu



da	 beş	 çocuğunu	 ortadan	 kaldırmıştı?	 Bu	 işi	 niçin	 yapmıştı?. 	 Çok	 kez	 böyle	 yaşam	 söndürmekten

büyük	 bir	 zevk	 alan	 insanlara	 raslanır.	 Evet,	 evet,	 bu,	 kesinlikle	 bir	 zevk	 olmalıdır.	 Hem	 de	 bütün

öbürlerine	 üstün	 bir	 zevk.	 Çünkü	 öldürmek,	 galiba	 yaratmaya	 en	 çok	 benzeyen	 şey.	 Yapmak	 ve

yıkmak!	 Bu	 iki	 sözcüğün	 içinde	 tüm	 dünyaların	 tarihi	 var.	 Her	 şey,	 her	 şey	 onların	 içinde.	 Öldürmek

acaba	 neden	 bu	 kadar	 kavrayıcı?

25	 Haziran	 -‐	 Şurada	 yaşayan,	 yürüyen,	 koşan	 bir	 yaratık	 düşünmek...	 Bir	 yaratık?	 Sanki	 o	 da	 ne?

Kendisinde	 bir	 devinim	 düzeneği	 ve	 bu	 devinimi	 yoluna	 koyar	 bir	 istenç	 bulunan	 canlı	 şey!	 Bu	 şeyin

hiç	 önemi	 yok.	 Ayakları	 kesinlikle	 yere	 bağlı	 değil.	 Yalnızca	 toprakta	 kımıldıyan	 bir	 yaşam	 tanesi.	 Ve

bu	 bilmem	 nereden	 gelme	 yaşam	 tanesini	 insan	 istediği	 gibi	 ezebilir.	 Ötesi	 yok	 işte.	 Hiçlik!	 Çürümek

ve	 silinmek!

26	 Haziran	 -‐	 Öldürmek	 neden	 cinayet	 olsun?	 Evet,	 neden?	 Tersine	 bu,	 doğa	 yasasıdır.	 Her	 yaratığın

bir	 öldürme	 işi	 var.	 Yaşamak	 için	 öldürüyor,	 öldürmek	 için	 öldürüyor.	 Öldürmek,	 bizim	 yapılışımızda.

Öldürmeliyiz!	 Hayvan	 boyuna,	 bütün	 gün,	 varlığının	 her	 dakikasında	 öldürüyor.	 İnsan	 da	 doyunmak

için	 durmadan	 öldürüyor.	 Fakat	 keyif	 için	 de	 öldürmeye	 gereksinme	 duyduğundan	 tuttu,	 avı	 yarattı.

Çocuk,	 bulduğu	 böcekleri,	 yavru	 kuşları,	 eline	 düşen	 bütün	 hayvancıkları	 öldürüyor.	 Yalnızca	 bu,

bizdeki	 dayanılmaz	 tepeleme	 gereksinmesini	 dindirecek	 gibi	 değildir.	 Yalnızca	 hayvan	 öldürmek,	 hiç

de	 bizi	 kandıramaz.	 Adam	 öldürmeye	 de	 gereksinmemiz	 var.	 Eskiden	 bu	 gereksinmeyi	 insan	 kurban

etmekle	 giderirlerdi.	 Şimdi	 toplum	 olarak	 yaşama	 zorunluluğu	 cana	 kıymayı	 cinayet	 yaptı.	 Katili

mahkum	 ediyor,	 cezalandırıyorlar.	 Fakat	 bu	 doğal	 ve	 sürükleyici	 öldürme	 içgüdüsüne	 hiç	 uymadan

da	 olamayacağımız	 için	 arada	 sırada	 bütün	 bir	 ulusun	 öbürünü	 boğazladığı	 savaşlarla	 oyalanıyoruz.	 O

vakit	 bir	 kan	 düşkünlüğüdür	 gidiyor.	 Orduların	 kendisini	 yitirdiği	 ve	 akşamları	 lambalarının	 altında,

göklere	 çıkarılmış	 boğazlaşma	 öykülerini	 okuyan	 kentsoylularla	 kadın	 ve	 çocukların	 kendinden

geçtiği	 bir	 tür	 zevk	 düşkünlüğü.

Olasılıkla	 bu	 insan	 kasaplığını	 iş	 edinenlerin	 aşağı	 görüleceği	 sanılır.	 Ne	 gezer!	 Onları	 onura

boğmaktayız;	 sırmalara,	 parlak	 kumaşlara	 bürümekteyiz.	 Hepsinin	 başında	 sorguç,	 göğsünde	 işleme

vardır.	 Kendilerine	 boyuna	 madalya,	 ödül	 ve	 her	 türlüsünden	 rütbe	 verilir.	 Kurumludurlar,	 sayılırlar,

kadınlardan	 sevgi	 görürler,	 halkça	 alkışlanırlar;	 çünkü	 biricik	 görevleri	 insan	 kanı	 dökmektir!

Öldürme	 araçlarını	 sokaklarda	 sürüklerler	 ve	 bunlar	 kara	 giysilerle	 geçenlerin	 gözlerini	 çeler.	 Çünkü

öldürmek,	 doğanın	 yaratık	 yüreğine	 ektiği	 büyük	 yasadır!	 Öldürmekten	 daha	 güzel	 ve	 daha	 onurlu

hiçbir	 şey	 yoktur!

30	 Haziran	 -‐	 Öldürmek	 yasadır;	 çünkü	 doğa	 sonsuz	 gençliği	 sever.	 O	 her,	 ama	 her	 devinimiyle:

"Çabuk!	 Çabuk!	 Çabuk!"	 der	 gibidir.	 Ve	 ne	 kadar	 yıkarsa	 o	 kadar	 yenileşir.

2	 Temmuz	 -‐	 Yaratık!	 Nedir	 bu	 yaratık?	 Hep	 ve	 hiç!	 Düşüncesiyle	 o	 her	 şeyi	 yansıtıyor.	 Belleği	 ve

bilimiyle	 de,	 tarihini	 yaşattığı	 dünyanın	 küçük	 bir	 özetidir.	 Eşyanın	 aynası,	 olayların	 aynası. .	 Böylece

her	 insan	 evrenin	 içinde	 küçük	 bir	 evren	 oluyor!

Fakat	 bir	 de	 gezin.	 Ulusların	 karınca	 gibi	 kaynaşmasına	 bakın.	 Artık	 insan	 bir	 şey	 değildir!	 Hatta

hiçbir	 şey	 değildir!	 Kayığa	 binin	 ve	 halkın	 kapladığı	 kıyıdan	 uzaklaşın;	 kıyı	 çizgisinden	 başka	 bir	 şey

göremezsiniz.	 Zaten	 göze	 çarpmayan	 yaratık	 büsbütün	 yok	 olan,	 o	 kadar	 küçük	 ve	 önemsizdir.	 Hızlı

bir	 trenle	 Avrupa'nın	 ortasından	 geçin	 ve	 vagonun	 kapısından	 bakın.	 İnsanlar,	 insanlar,	 tarlalarda

kaynaşan,	 sokaklarda	 kaynaşan	 sayısız,	 bilinmeyen	 insan,	 yalnızca	 toprağı	 altüst	 etmeyi	 bilen	 ahmak

köylüler,	 yalnızca	 erkeğine	 çorba	 ve	 çocuk	 yapmasını	 bilen	 çirkin	 kadınlar.	 Hindistan'a	 gidin,	 Çin'e

gidin;	 hep	 doğan,	 yaşayan	 ve	 yolda	 ezilmiş	 bir	 karıncadan	 fazla	 iz	 bırakmadan	 ölen	 milyarlarca

yaratığın	 didindiğini	 göreceksiniz.	 Çamurdan	 kulübelere	 sokulmuş	 zencilerin	 ülkesine,	 rüzgârla

dalgalanan	 esmer	 bir	 örtünün	 altına	 sığınmış	 beyaz	 Arapların	 yurduna	 uğrayın;	 tek	 sürüden	 ayrı

adamın	 hiçbir	 şey,	 ama	 hiçbir	 şey	 olmadığını	 anlayacaksınız.	 Her	 şey	 olan,	 soydur.	 Birey,	 çölde

göçebe	 bir	 oymağın	 herhangi	 bir	 bireyi	 nedir	 sanki?	 Cidden	 bilge	 olan	 bu	 çöl	 insanları	 ölüme	 hiç

önem	 vermezler.	 Onlarda	 adamın	 adı	 bile	 okunmaz.	 Herkes	 düşmanını	 tepeler.	 Buna	 savaş	 derler.

Vaktiyle	 çiftlikten	 çiftliğe,	 ilçeden	 ilçeye	 hep	 böyle	 davranılırdı.

Evet,	 bütün	 dünyayı	 dolaşın	 ve	 sayısız	 bilinmeyen	 insanın	 kaynaşmasına	 bakın.	 Bilinmeyen	 mi

dedim?	 Hah,	 işte	 davanın	 anahtarı!	 Öldürmek	 cinayettir;	 çünkü	 insanları	 numaralıyoruz!	 Doğar

doğmaz	 onlar	 deftere	 geçiriliyor,	 adlandırılıyor,	 vaftiz	 ediliyorlar.	 Yasa,	 kendilerini	 teslim	 alıyor.	 İşte

bu!	 Yazılmayan	 yaratık	 hesapta	 yoktur.	 Onu	 ister	 kırda,	 ister	 çölde	 öldür;	 ister	 dağda,	 ister	 ovada

tepele;	 bir	 şey	 yapmış	 olmazsın!	 Doğa	 ölümü	 sever;	 ona	 kalsa	 ceza	 vermez	 o!

Dokunulmaz	 olan	 şey,	 şu	 sözüm	 ona,	 yurttaşlık	 durumudur.	 O	 kadar!	 İnsanı	 koruyan	 odur.	 Kişiye	 el

kaldırılamaz;	 çünkü	 kütüğe	 geçmiştir.	 Nüfus	 yönetimini,	 bu	 yasa	 Tanrısı'nı	 sayacağız.	 Başka	 laf	 yok!



Devlet	 öldürebilir;	 çünkü	 onun	 kütüğe	 kayıt	 düşürme	 hakkı	 vardır.	 Bir	 savaşta	 iki	 yüz	 bin	 adamı

boğazlattığı	 zaman	 onları	 yazmanlarının	 eliyle	 defterlerinden	 çizer,	 çıkarır.	 İş	 de	 biter.	 Fakat	 nüfus

dairelerinin	 kayıtlarını	 hiçbir	 vakit	 değiştiremeyen	 biz,	 yaşama	 saygı	 göstermek	 zorundayız.	 Ey

hükümet	 konağı	 tapınaklarında	 saltanat	 süren	 kütük!	 Seni	 selamlarım,	 sen	 doğadan	 da	 güçlüsün.	 Ah!

Ah!

3	 Temmuz	 -‐	 Öldürmek	 garip	 ve	 sarıcı	 bir	 zevk	 olmalı.	 Şurada,	 önünde	 canlı,	 düşünen	 birini	 bulmak;

sonra	 onda	 küçük	 bir	 delik,	 yalnızca	 küçücük	 bir	 delik	 açmak	 ve	 oradan	 kan	 dediğimiz,	 yaşamı	 yapan

kırmızı	 şeyin	 aktığını	 görmek;	 sonunda	 da	 soğuk,	 cansız	 ve	 düşüncesi	 boşalmış,	 yumuşak	 bir	 et

yığınının	 karşısında	 kalmak!

5	 Ağustos	 -‐	 Ben	 ki	 ömrümü	 yargı	 vererek,	 mahkum	 ederek,	 söylediğim	 iki	 sözle	 öldürerek,	 bıçakla

öldürmüş	 olanları	 giyotinle	 öldürterek	 geçirdim;	 ya	 ben,	 ben	 de	 bütün	 çarptığım	 katiller	 gibi

yapsaydım,	 evet	 ben,	 ben	 de	 onlar	 gibi	 davransaydım	 kim	 ne	 bilecekti?

10	 Ağustos	 -‐	 Bunu	 dünyada	 sezecek	 var	 mıydı?	 Hele	 yok	 edilmesinde	 hiç	 çıkarım	 olmayan	 birini

seçtikten	 sonra,	 benden,	 benim	 gibi	 bir	 adamdan	 kuşku	 duyulur	 muydu?

15	 Ağustos	 -‐	 Şeytan!	 Şeytan,	 sürünen	 bir	 kurt	 gibi,	 içime	 girdi.	 Sürünüyor,	 yürüyor,	 bütün	 vücudumda

geziniyor.	 Yalnızca	 şunu,	 öldürmeyi	 düşünen	 kafamda;	 kana	 bakmak,	 ölüm	 görmek	 gereksiniminde

olan	 gözlerimde;	 içlerinde	 boyuna	 bilinmeyen,	 korkunç,	 iç	 parçalayıcı	 ve	 akıl	 oynatıcı	 bir	 şey,	 bir

yaratığın	 son	 çığlığı	 gibi	 bir	 şey	 geçen	 kulaklarımda;	 gitmek,	 işin	 olacağı	 yere	 gitmek	 isteğiyle

pirelenen	 bacaklarımda	 ve	 öldürsünler	 diye	 tir	 tir	 titreyen	 ellerimde	 dolaşıp	 duruyor.	 Bu	 ne	 hoş,

benzeri	 az	 ve	 özgür,	 herkesten	 yüksek,	 istencine	 sahip	 bir	 adama,	 süzme	 heyecanlar	 ayıran	 bir	 insana

layık	 şey	 olacak!

22	 Ağustos	 -‐	 Artık	 karşı	 koyamıyordum.	 Denemek,	 başlamış	 olmak	 için	 küçük	 bir	 yaratık	 öldürdüm.

Uşağım	 Jean'ın,	 kiler	 penceresinde	 asılı	 bir	 kafeste	 bir	 sakası	 vardı.	 Kendisini	 bir	 işe	 gönderdim	 ve





küçük	 kuşu	 elime,	 içinde	 yüreğinin	 çarpıntısını	 duyduğum	 avucuma	 aldım.	 Sıcacıktı.	 Odama	 çıktım.

Ara	 sıra	 onu	 fazla	 sıkıyordum,	 yüreği	 daha	 hızlı	 vuruyordu.	 Bunda	 yabanıl	 bir	 tat	 vardı.	 Kuşcağızın

boğulmasına	 bıçak	 sırtı	 kalmıştı.	 Fakat	 kan	 göremeyecektim.

O	 vakit	 makası,	 küçük	 tırnak	 makasını	 aldım	 ve	 üç	 vuruşta	 onun	 boğazını	 yavaşça	 kestim.	 Gagasını

açıyor,	 elimden	 kaçmaya	 çabalıyordu.	 Ama	 ben	 tutuyordum,	 evet	 tutuyordum!	 Koca	 bir	 kuduz	 köpeği

de	 tutardım!	 Ve	 kanın	 aktığını	 gördüm.	 Şu	 kan	 ne	 de	 güzel,	 kırmızı,	 parlak	 ve	 duru!	 İçmek	 için	 içim

titriyordu.	 Dilimin	 ucunu	 değdirdim!	 Hoş	 şey.	 Fakat	 şu	 zavallı	 küçük	 kuşun	 pek	 az	 kanı	 vardı!

Karşımdaki	 görünümden	 istediğim	 gibi	 zevk	 alamadım.	 Bir	 boğadan	 kan	 aktığını	 görmek,	 herhalde

çok	 büyük	 bir	 zevk	 olacak.

Ve	 sonra	 katiller	 gibi,	 çekirdekten	 yetişme	 katiller	 gibi	 yaptım.	 Makası,	 ellerimi	 yıkadım;	 bol	 su

döktüm	 ve	 kuşu,	 kuşun	 ölüsünü,	 gömmek	 için	 bahçeye	 götürdüm.	 Onu	 bir	 çileğin	 köküne	 tıktım.

Kimse	 yerini	 bulamaz.	 Ben	 her	 gün	 bu	 kökten	 bir	 çilek	 yiyeceğim.	 Yolu	 bilindiği	 zaman,	 yaşamla	 nasıl

da	 oynanıyor!

Uşağım	 ağladı.	 O	 kuşunu	 uçmuş	 sanıyor.	 Hiç	 benden	 kuşkulanabilir	 mi?	 Hah!	 Hah!

25	 Ağustos	 -‐	 Benim	 bir	 insan	 öldürmem	 gerekli!	 Evet,	 gerekli.

30	 Ağustos	 -‐	 O	 iş	 oldu.	 Ne	 de	 önemsiz	 şeymiş!

Vernes	 Ormanı'na	 gezmeye	 gitmiştim.	 Bir	 şey,	 ama	 hiçbir	 şey	 düşündüğüm	 yoktu.	 İşte	 yolda	 bir

çocuk,	 tereyağlı	 ekmek	 dilimini	 yiyen	 küçük	 bir	 çocuk.

Geçişime	 bakmak	 için	 duruyor	 ve:	 "Günaydın,	 Bay	 Başkan"	 diyor.

Benim	 de	 kafama:	 "Şunu	 öldürsem?"	 düşüncesi	 giriyor.

Yanıt	 veriyorum:	 -‐	 Yalnız	 mısın	 oğlum?

-‐	 Evet	 efendim.

-‐	 Böyle,	 ormanda,	 yapayalnız?

-‐	 Evet	 efendim.

Onu	 öldürmek	 isteği,	 alkol	 gibi	 başımı	 döndürüyordu.	 Kaçacağını	 umarak,	 yavaşça	 yaklaştım.	 Ve	 işte

boğazından	 yakaladım. .	 Sıkıyor,	 bütün	 gücümle	 sıkıyorum!	 Çocuk	 korkunç	 gözlerle	 bana	 baktı!	 Ne

gözler;	 yusyuvarlak,	 derin,	 saf,	 ürpertici	 gözler!. 	 Heyecanın	 bu	 kadar	 hayvancasını	 hiç	 duymamıştım.

Hem	 de	 bu	 kadar	 kısasını!	 Yumruklarımı	 küçücük	 elleriyle	 tutuyor	 ve	 vücudu,	 ateşe	 düşmüş	 bir	 tüy

gibi	 bükülüyordu.	 Sonra	 kımıldamaz	 oldu.

Yüreğim	 çarpıyordu.	 Ah,	 o	 kuşun	 yüreği!	 Cesedi	 hendeğe	 attım.	 Üstüne	 de	 otları.

Döndüm,	 güzelce	 yemek	 yedim.	 Bu	 iş	 ne	 kadar	 basitmiş!	 Akşam	 gayet	 şen,	 hafiftim	 ve	 gencelmiştim.

Belediye	 başkanlarına	 gittim.	 Beni	 nüktedan	 buldular.



Fakat	 kan	 görmemiştim!	 Dinginim.

31	 Ağustos	 -‐	 Ceset	 bulundu.	 Katili	 arıyorlar.	 Hah!	 Hah!

1	 Eylül	 -‐	 İki	 serseri	 yakalandı.	 Ama	 kanıt	 yok.

2	 Eylül	 -‐	 Çocuğun	 anası,	 babası	 bana	 geldiler.	 Ağladılar!	 Hah!	 Hah!

6	 Ekim	 -‐	 Bir	 şey	 bulunamadı.	 İşi	 buralardan	 geçen	 bir	 ipsiz	 yapmış	 olacak!	 Hah!	 Hah!	 Eğer	 kan

aktığını	 görseydim,	 içime	 öyle	 geliyor	 ki,	 şimdi	 rahatlık	 duyacaktım!

18	 Ekim	 -‐	 İliklerimde	 öldürmek	 isteği	 koşuşuyor.	 Bu,	 pekâlå	 sizi	 yirmi	 yaşında	 kıvrandıran	 aşk

kuduzluğuyla	 yan	 yana	 getirilebilir.

20	 Ekim	 -‐	 Bir	 tane	 daha.	 Kahvaltıdan	 sonra	 su	 boyunca	 yürüyordum.	 Bir	 söğüdün	 altında	 uyuyan	 bir

balıkçı	 gördüm.	 Vakit	 öğleydi.	 Bitişik	 patates	 tarlasında	 bir	 bel,	 özellikle	 yere	 dikilmiş	 gibiydi.

Gidip	 onu	 aldım;	 topuz	 gibi	 kaldırdım	 ve	 keskin	 yanının	 tek	 bir	 inişiyle	 balıkçının	 kafasını	 yardım.	 Oh!

Bundan,	 bu	 seferkinden	 kan	 aktı!	 Pembe,	 beyin	 dolu	 bir	 kan!	 Bu,	 yavaş	 yavaş	 suya	 karışıyordu.	 Ciddi

adımlarla	 yola	 düzüldüm.	 Ya	 görülseydim!	 Ah!	 Ah!	 Yaman	 bir	 katil	 olalcakmışım.

25	 Ekim	 -‐	 Balıkçı	 olayı	 büyük	 bir	 dedikodu	 uyandırmakta.	 Onunla	 birlikte	 balık	 tutan	 yeğeni	 suçlu

görülüyor.

26	 Ekim	 -‐	 Sorgu	 yargıcı	 yeğenin	 suçlu	 olduğuna	 karar	 verdi.	 Kentte	 herkes	 bu	 düşüncede.	 Hah!	 Hah!

27	 Ekim	 -‐	 Yeğen	 kendisini	 çok	 kötü	 savunuyor.	 Söylediğine	 göre	 peynir	 ekmek	 almak	 için	 köye

gitmiş.	 Amcasının	 bu	 arada	 öldürüldüğüne	 ant	 içmekte.	 Fakat	 inanan	 kim?

28	 Ekim	 -‐	 Yeğen	 az	 kalsın	 itiraf	 ediyordu.	 O	 kadar	 bunaltıldı!	 Ah	 adalet,	 ah!

15	 Kasım	 -‐	 Amcasının	 mirasına	 konacak	 olan	 yeğene	 karşı	 akar	 suları	 durduran	 kanıtlar	 var.

Mahkemeye	 ben	 başkanlık	 edeceğim.

25	 Ocak	 -‐	 İdam!	 İdam!	 İdam!	 Onu	 idama	 mahkum	 ettim!	 Hah!	 Hah!	 Savcı	 bir	 melek	 gibi	 konuştu!	 Hah!

Hah!	 Bir	 tane	 daha!	 Onun	 kafasının	 kesildiğini	 görmeye	 gideceğim!

18	 Mart	 -‐	 Oldu,	 bitti.	 O,	 bu	 sabah	 giyotine	 çıktı.	 Çok	 güzel	 öldü!	 Çok	 güzel!	 Hoşuma	 gitti.	 Bir	 adamın

kafasının	 koptuğunu	 görmek	 ne	 zevkli	 şey!	 Kan	 bir	 dalga	 gibi,	 bir	 su	 gibi	 fışkırdı;	 oh!	 Olabilseydi	 bu

kanda	 yıkanmak	 isterdim!	 Onun	 altına	 yatmak,	 akışına	 saçlarımı,	 yüzümü	 tutmak	 ve	 sonra	 kıpkırmızı,

baştan	 başa	 kırmızı	 kalkmak	 bana	 ne	 tatlı	 bir	 sarhoşluk	 verecekti!	 Ah!	 Bilseler!

Artık	 bekleyeceğim,	 bekleyebilirim.	 Yakayı	 ele	 vermeye	 o	 kadar	 küçük	 bir	 şey	 yetecekti	 ki!

.................

Yazının	 yeni	 bir	 cinayetten	 söz	 etmeyen	 daha	 bir	 yığın	 sayfası	 vardı.

Onları	 gören	 akıl	 doktorları,	 dünyada,	 bu	 canavar	 bunak	 kadar	 usta	 ve	 korkunç	 daha	 birçok

bilinmeyen	 deli	 olduğunu	 söylediler.

	 BABA	 BELHOMME'DAKI	 HAYVAN



Le	 Havre	 postası	 Criqueto'dan	 kalmak	 üzereydi.	 Bütün	 yolcular,	 Malandinoğlunun	 işlettiği	 Ticaret

Oteli'nin	 avlusunda	 adlarıyla	 çağrılmalarını	 bekliyorlardı.

Bu,	 çamurlana	 çamurlana	 boyaları	 bozulup	 şimdi	 aşağı	 yukarı	 kül	 rengine	 girmiş	 tekerlekleri	 olan

sarı	 bir	 arabaydı.	 Öndeki	 tekerlekler	 küçücüktü.	 Arkadakiler,	 yüksek	 ve	 cılız;	 arabanın	 biçimsiz,	 hem

de	 bir	 hayvan	 karnı	 gibi	 şişkin	 gövdesini	 yüklenmişlerdi.	 Biri	 öne,	 ikisi	 onun	 arkasına	 koşulmuş,	 ilk

bakışta	 koca	 kafalarıyla	 iri	 ve	 yuvarlak	 dizleri	 göze	 çarpan	 üç	 beyaz	 ve	 hantal	 beygir,	 yapısında	 ve

gidişinde	 bir	 uğursuzluk	 olan	 bu	 araba	 belasını	 çekecekti.	 Hayvanlar,	 acayip	 taşıtlarının	 önünde	 daha

şimdiden	 uyumuş	 görünüyorlardı.

Arabacı	 Césaire	 Horlaville,	 göbekli,	 bununla	 birlikte	 boyuna	 tekerleklere	 basarak	 arabanın	 üstüne

çıkma	 alışkanlığıyla,	 kıvrak	 kırların	 havasıyla,	 yağmurlar,	 kasırgalar	 ve	 kadehçiklerle	 yüzü	 kızarmış,

rüzgâr	 ve	 dolu	 çarpmalarından	 gözleri	 kıpış	 kıpış	 olmuş	 ufak	 tefek	 bir	 adam,	 elinin	 tersiyle	 ağzını

silerek,	 otelin	 kapısında	 göründü.	 Şaşkın	 kümes	 kuşlarıyla	 dolu	 geniş	 ve	 yuvarlak	 sepetler,

yerlerinden	 kıpırdamayan	 köylü	 karılarının	 önünde	 duruyordu.	 Césaire	 Horlaville	 bunları	 birer	 birer

alarak	 arabasanın	 tepesine	 koydu.	 Sonra	 oraya	 daha	 küçük	 bir	 dikkatle	 yumurta	 sepetlerini

yerleştirdi.	 Sonunda	 aşağıdan	 bir	 iki	 ufak	 tahıl	 torbası;	 mendillere,	 bez	 parçalarına,	 kâğıtlara	 sarılmış

küçük	 paketler	 de	 attı.	 Daha	 sonra	 cebinden	 bir	 liste	 çıkararak	 arabanın	 arka	 kapısını	 açtı	 ve	 okuyup

seslenmeye	 başladı:

-‐	 Bay	 papaz!	 Gorgeville	 papazı!

Papaz	 ilerledi.	 Uzun,	 iri	 yapılı,	 geniş,	 güçlü	 kuvvetli,	 hemen	 hemen	 mor	 yüzlü,	 güzelce	 bir	 adamdı.

Adımını	 atmak	 için	 cüppesinin	 eteğini,	 kadınların	 etekliklerini	 tutmaları	 gibi	 tuttu	 ve	 arabaya



tırmandı.

-‐	 Rollebosc-‐les-‐Grintes	 öğretmeni!

Uzun	 boylu,	 utangaç,	 dizlerine	 kadar	 redingotlu	 bir	 adam	 çabuk	 çabuk	 geldi	 ve	 o	 da	 açık	 kapının

içinde	 gözden	 yitti.

-‐	 Baba	 Poiret,	 iki	 yer!

Poiret,	 uzun	 ve	 eğri	 büğrü,	 sapandan	 kamburlaşmış,	 perhizden	 zayıflamış,	 kemikli,	 su	 yüzü

görmemekten	 derisi	 kurumuş	 bir	 adam,	 çıkageldi.	 Karısı,	 küçük	 ve	 cılız,	 yorgun	 bir	 keçiyi	 andırarak

ve	 iki	 eliyle	 kocaman	 bir	 yeşil	 şemsiye	 taşıyarak	 ardından	 yürüyordu.

-‐	 Baba	 Rabot,	 iki	 yer!

Rabot,	 kararsız,	 durakladı.	 "Beni	 mi	 çağırıyorsun?"	 diye	 sordu.	 Kendisine	 "açıkgöz"	 adı	 takılan

arabacı,	 güzel	 bir	 yanıt	 verecekti	 ama	 Rabot,	 bir	 şarap	 fıçısı	 gibi	 büyük	 ve	 yuvarlak	 karınlı,	 kürek	 gibi

yayvan	 elli,	 uzun	 boylu	 ve	 geniş	 omuzlu,	 şakacı	 	 bir	 kadın	 olan	 karısının	 itmesiyle	 ileri	 fırlayarak

kafasını	 kapıya	 soktu	 ve	 deliğine	 giren	 bir	 fare	 gibi	 arabanın	 içine	 daldı.

-‐	 Baba	 Caniveau!

Bu	 kez	 öküzden	 daha	 ağır,	 iri	 bir	 köylü,	 yayları	 çökerterek	 sarı	 araba	 kasasının	 boşluğuna	 battı.

-‐	 Baba	 Belhomme!

Belhomme,	 koca	 bir	 sıska,	 eğri	 boynu,	 yakınan	 yüzü	 ve	 ağır	 bir	 diş	 ağrısı	 çekiyormuş	 gibi	 üzerine

mendil	 kapatılmış	 kulağıyla	 yaklaştı.

Hepsi	 de	 siyah	 veya	 yeşilimtrak	 çuhadan	 eski	 ve	 acayip	 ceketlerinin,	 Le	 Havre	 sokaklarında	 ortaya

çıkaracakları	 yabanlık	 giysilerinin	 üzerine	 birer	 mavi	 gömlek	 geçirmişlerdi.	 Başlarında	 da

Normandiya	 köylerinde	 en	 büyük	 süs	 sayılan,	 kale	 kadar	 yüksek,	 ipekli	 şapkalar	 vardı.	 Césaire

Horlaville	 daracık	 arabasının	 kapısını	 kapadı,	 sonra	 yerine	 çıkarak	 kamçısını	 şaklattı.

Hayvanların	 üçü	 de	 uyanır	 gibi	 oldular	 ve	 boyunlarını	 sallayarak	 karışık	 bir	 çıngırak	 sesi	 çıkardılar.

O	 vakit	 arabacı,	 avazı	 çıktığı	 kadar	 "Hüe!"	 diye	 gürledi	 ve	 kolunu	 adamakıllı	 açarak	 hayvanları

kırbaçladı.	 Onlar	 da	 kımıldadılar,	 kendilerini	 zorladılar,	 ağır	 ve	 aksak	 bir	 tırısa	 kalktılar.	 Arkalarında

araba,	 gevşek	 camlarını	 ve	 yaylarının	 bütün	 demirlerini	 zıngırdatarak	 garip	 bir	 teneke	 ve	 cam

gürültüsü	 çıkarıyor,	 sarsılmalarla	 sallanıp	 çalkanan	 her	 yolcu	 sırasında	 da	 bütün	 hoplayış

kaymalarından	 sonra	 bir	 dalga	 çekilişi	 oluyordu.

Önce	 rahatlamaya	 engel	 gibi	 görülen	 papazı	 sayarak	 herkes	 sustu.	 Konuşkan	 ve	 sokulgan	 yapısı

dolayısıyla	 ilk	 sözü	 papaz	 açtı!

-‐	 Söyleyin	 bakalım,	 Baba	 Caniveau,	 işleriniz	 yolunda	 mı?

Papazla	 aralarında	 bir	 boy,	 gerdan	 ve	 göbek	 yakınlığı	 olan	 koca	 köylü	 sırıtarak	 yanıt	 verdi:

-‐	 Yolunda,	 Bay	 Papaz,	 yolunda;	 ya	 sizinkiler?

-‐	 Oo!	 Benimkiler	 hep	 yolundadır.	 Sizin	 işler	 nasıl	 Baba	 Poiret?

-‐	 Benimkiler	 mi?	 Bu	 yıl	 verimsiz	 kalan	 kolzalar	 olmasa	 iyiydi	 ya.	 Zararı	 onlarla	 kapatıyorduk	 işte.

-‐	 Ne	 yaparsınız?	 Havalar	 çok	 soğuk.

Baba	 Rabot'nun	 iri	 karısı	 bir	 jandarma	 sesiyle:

-‐	 Evet,	 pek	 soğuk;	 diye	 onayladı.

Kadın,	 komşu	 bir	 köyden	 olduğu	 için	 papaz	 onu	 yalnızca	 adıyla	 tanıyordu.

-‐	 Blondel	 siz	 misiniz?	 dedi.

-‐	 Evet,	 Rabot'ya	 varan	 benim.

Rabot,	 nazik,	 çekingen	 ve	 hoşnut,	 gülümseyerek;	 hem	 de:	 "Yok,	 Blondel'e	 varan	 Rabot	 benim"	 der	 gibi

başını	 göğsüne	 kadar	 eğerek	 selam	 verdi.

Bu	 sırada,	 mendilini	 hep	 kulağının	 üstünde	 tutan	 Baba	 Belhomme	 ansızın	 acınacak	 bir	 biçimde

inlemeye	 başladı.	 Korkunç	 bir	 ağrıyla	 tepinerek	 "İyyı.. 	 iyy. .	 iyy. ."	 diye	 sesler	 çıkarıyordu.	 Papaz:

-‐	 Demek	 dişleriniz	 çok	 ağrıyor?	 dedi.

Köylü	 yanıt	 vermek	 için	 bir	 saniye	 inlemeyi	 bıraktı:

-‐	 Yok...	 Bay	 papaz...	 Diş	 değil...	 Kulak,	 kulağımın	 içi.

-‐	 Ne	 var	 kulağınızda?	 Şiş	 filan	 mı?

-‐	 Şişi	 bilmem,	 fakat	 oraya	 bir	 hayvan,	 koca	 bir	 hayvan	 girdiğini	 iyice	 biliyorum.	 Çünkü	 ambarda,

otların	 üzerinde	 uyuyordum.

-‐	 Bir	 hayvan	 ha?	 Emin	 misiniz?

-‐	 Emin	 miyim	 ne	 demek	 Bay	 Papaz?	 İnancım	 kadar	 eminim.	 Kulağımın	 içini	 oyup	 duruyor.	 Başımı

yediği	 kesin!	 Başımı	 yiyor	 işte!	 Ah!	 iyy.. 	 iyy..	 iyy.. 	 Ve	 yeniden	 tepinmeye	 başladı.

Arabadakilerde	 büyük	 bir	 ilgi	 uyanmıştı.	 Herkes	 görüşünü	 söylüyordu.	 Boiret'ye	 göre	 bu	 bir



örümcek,	 öğretmene	 göre	 de	 bir	 tırtıldı.	 Öğretmen	 daha	 önce	 Orna'da,	 altı	 yıl	 kaldığı	 Campemuret'de

bunu	 bir	 kez	 görmüştü.	 Hatta	 tırtıl	 kafaya	 kadar	 girmiş	 ve	 burundan	 çıkmıştı.	 Fakat	 o	 adamın,	 zarı

delinmiş	 olduğu	 için,	 o	 kulağı	 sağır	 kalmıştı.

Papaz:	 -‐	 Bu	 herhalde	 küçük	 bir	 kurt	 olmalı;	 dedi.

Baba	 Belhomme,	 en	 sonra	 bindiği	 için,	 başı	 yanda	 ve	 kapıya	 dayalı,	 boyuna	 inliyordu:

-‐	 Oh!	 İyy...	 İyy...	 İyy...	 Bu	 kesinlikle	 bir	 karınca,	 koca	 bir	 karıncadır.	 Öyle	 ısırıyor	 ki!..	 Bakın,	 Bay	 Papaz,

koşuyor. .	 Dört	 nala	 koşuyor. .	 Ah,	 iyy...	 iyy...	 iyy...	 Ne	 bela!..

Caniveau	 -‐	 Doktora	 gitmedin	 mi?	 diye	 sordu.

-‐	 Elbette	 gitmedim.

-‐	 Neden	 elbette?

Doktor	 korkusu	 sanki	 Belhomme'u	 iyileştirmişti.	 Mendilini	 bırakmadan	 doğruldu:

-‐	 Neden	 mi	 elbette?	 Senin	 bu	 madrabazlara	 yedirecek	 paran	 var	 galiba.	 Bir	 kez	 git,	 iki	 kez,	 üç	 kez,	 dört

kez,	 beş	 kez	 git!	 Bu,	 koskoca	 iki	 beyaz	 gümüş	 eder:	 Sağlam	 iki	 beyaz	 gümüş. .	 Yapacağı	 da	 ne?	 Söyle

bakalım,	 ne	 yapacak?	 Biliyor	 musun?

Caniveau	 gülüyordu:	 -‐	 Yok,	 bilmiyorum.	 Şimdi	 nereye	 gidiyorsun	 ya?

-‐	 Le	 Havre'a,	 Chambrelan'ı	 görmeye.

-‐	 Kim	 bu	 Chambrelan?

-‐	 Üfürükçü	 işte.

-‐	 Nasıl	 üfürükçü?

-‐	 Babamı	 iyi	 eden	 üfürükçü.

-‐	 Babanı	 mı?

-‐	 Evet,	 babamı;	 eskiden.

-‐	 Nesi	 vardı	 babanın?

-‐	 Sırtına	 yel	 girmişti;	 ne	 ayağını	 oynatabiliyordu,	 ne	 de	 bacağını.

-‐	 Senin	 Chambrelan	 ne	 yaptı	 ona?

-‐	 Hamur	 tutar	 gibi,	 sırtını	 iki	 eliyle	 yoğurdu	 işte!	 İki	 saatte	 bir	 şeyciği	 kalmadı!

Belhomme	 pekâlâ	 Chambrelan'ın	 bazı	 şeyler	 de	 okuduğunu	 aklından	 geçiriyordu	 ama	 bunu	 papazın

karşısında	 söylemeye	 cesaret	 edemiyordu.

Caniveu	 gülerek	 yine:	 -‐	 Sakın,	 dedi,	 kulağındaki	 bir	 tavşan	 olmasın?	 Bu	 deliği	 çalılı,	 dikenli	 görünce

yuvası	 sanmıştır.	 Dur,	 kaçırayım.

Caniveau,	 elleriyle	 bir	 boru	 yaparak,	 av	 peşinde	 koşan	 köpeklerin	 havlamasını	 yansılamaya	 başladı.

Haykırıyor,	 uluyor,	 ağlaşıyor,	 havlıyordu.	 Arabada	 herkes	 gülmeye	 başladı.	 Hatta	 hiç	 gülmeyen

öğretmen	 bile.

Belhomme,	 kendisiyle	 eğlenilmesinden	 üzgün	 göründüğü	 için	 papaz	 sözü	 değiştirerek	 Rabot'nun	 iri

karısına	 döndü:

-‐	 Aileniz	 kalabalık,	 değil	 mi?

-‐	 Evet,	 Bay	 Papaz,	 öyle...	 Yetiştirmek	 güç!

Rabot:	 "Ya!	 Yetiştirmek	 güç	 işte"	 der	 gibi	 başıyla	 doğruluyordu.

-‐	 Kaç	 çocuk?

Kadın	 güçlü	 ve	 emin	 bir	 sesle,	 güvene	 güvene	 açıkladı:

-‐	 On	 altı,	 bay	 papaz!	 On	 beşi	 kocamdan!

Rabot	 da	 başıyla	 selamlayarak	 daha	 açıktan	 gülümsemeye	 başladı.	 Kendisi,	 Rabot,	 yalnız	 başına	 on

beş	 çocuk	 babası	 olmuştu!	 Bunu	 karısı	 söylüyordu.	 Demek,	 hiç	 kuşku	 yoktu.	 Böbürlenirdi	 elbet!

Ya	 on	 altıncısı	 kimdi?	 Kadın	 orasını	 söylemedi.	 O,	 kesinlikle	 ilk	 çocuktu.	 Belki	 de	 herkes	 biliyordu.

Çünkü	 kimse	 şaşmadı.	 Caniveau	 bile	 tınmadı.

Fakat	 Belhomme	 inlemeye	 başladı!

-‐	 Ah!	 İyy...	 İy...	 İyy...	 Oyuyor	 içerisini...	 Ooo!	 Bitiyorum!

Araba	 Polyte	 Kahvesi'ne	 gelip	 durdu.	 Papaz:

-‐	 Kulağınıza	 biraz	 su	 akıtsak	 belki	 de	 onu	 çıkartırız,	 dedi;	 bir	 deneyelim	 mi?

-‐	 Hayhay!	 Ben	 hazırım.

Ameliyatta	 bulunmak	 için	 herkes	 indi.

Papaz	 bir	 tabak,	 bir	 havlu	 ve	 bir	 bardak	 su	 istedi.	 Sonra	 öğretmeni	 hastanın	 başını	 iyice	 yatık

tutmakla,	 kulağın	 içine	 su	 girer	 girmez	 de	 onu	 birden	 aşağı	 çevirmekle	 görevlendirdi.

Fakat	 hayvanı	 gözle	 görebilir	 miyim	 diye	 Belhomme'un	 kulağına	 herkesten	 önce	 bakan	 Caniveau:

-‐	 Tu	 Allah	 layığını	 versin!	 diye	 haykırdı;	 bu	 ne	 marmelat!	 Kulağı	 önce	 açmak	 gerek,	 Baba!	 Senin



tavşan	 dünyada	 bu	 reçelden	 çıkamaz.	 Oraya	 dört	 ayağıyla	 yapışır	 kalır.

Kulağın	 deliğini	 papaz	 da	 inceledi	 ve	 hayvanın	 çıkarılmasına	 kalkışılmayacak	 kadar	 dar	 ve	 bulaşık

buldu.	 Burayı	 bir	 kibrit	 çöpü	 ve	 bir	 parça	 bezle	 açan,	 öğretmen	 oldu.	 O	 vakit,	 herkesin	 üzüntüsü

ortasında	 papaz,	 temizlenmiş	 yola,	 Belhomme'un	 yüzüne,	 saçlarına	 ve	 boynuna	 da	 yayılan	 yarım

bardak	 su	 akıttı.	 Sonra	 öğretmen,	 adamın	 başını,	 vidasını	 sökecekmiş	 gibi,	 hızla	 tabağın	 üstünde

döndürdü.	 Birkaç	 damla,	 beyaz	 tabağa	 düştü.	 Yolcular	 hep	 atıldılar.	 Hiçbir	 hayvan	 çıkmamıştı.

Bununla	 birlikte	 Belhomme:	 "Artık	 bir	 şey	 duymuyorum"	 deyince	 papaz	 başarmış	 bir	 sesle:

"Herhalde	 boğulmuştur!"	 diye	 haykırdı.	 Herkes	 hoşnuttu.	 Yine	 arabaya	 binildi.

Fakat	 araba	 yola	 düzülür	 düzülmez	 Belhomme	 korkunç	 çığlıklar	 kopardı.	 Hayvan	 uyanmış	 ve	 kuduza

dönmüştü.	 Hatta	 adam,	 onun	 şimdi	 kafasına	 girdiğini	 ve	 beynini	 kemirdiğini,	 ileri	 sürüyordu.	 Zavallı

öylesine	 kıvranarak	 uluyordu	 ki	 Poiret'nin	 karısı	 kendisini	 cin	 tutmuş	 sanarak	 haç	 çıkara	 çıkara

ağlamaya	 başladı.	 Sonra,	 ağrı	 biraz	 durunca,	 hasta	 hayvanın	 kulağında	 dolaştığını	 söyledi.	 Parmağıyla

hayvanın	 devinimlerini	 yansılıyor,	 onu	 görür,	 gözleriyle	 kollar	 gibi	 oluyor	 ve	 "İşte	 bakın,	 diyordu;	 işte

çıkıyor. .	 iyy. .	 iyy. .	 Ne	 kötü!"

Caniveau	 sabırsızlanıyordu.	 "Bu	 hayvanı	 kudurtan,	 sudur,	 diyordu;	 herhalde	 şaraba	 alışıktı."

Yine	 gülmeye	 başladılar.	 Caniveau	 sürdürdü:	 "Bourbeux	 Kahvesi'ne	 geldiğimiz	 zaman	 sen	 ona	 fıçının

musluğunu	 aç;	 vallahi	 bir	 daha	 kıpırdamaz."

Fakat	 Belhomme	 artık	 acıdan	 duramıyordu.	 Yüreği	 koparılıyormuş	 gibi	 haykırmaya	 başladı.	 Papaz

adamın	 başını	 desteklemek	 zorunda	 kaldı.	 Césaire	 Horlaville'den,	 ilk	 raslayacağı	 evde	 durmasını	 rica

ettiler.

Burası,	 yola	 kadar	 ulaşan	 bir	 çiftlikti.	 Belhomme	 içeriye	 taşındı.	 Sonra	 da	 ameliyata	 yeniden

başlanmak	 üzere,	 mutfağın	 masasına	 yatırıldı.	 Caniveau,	 hayvanı	 uyuşturup	 uyutmak,	 belki	 de

öldürmek	 için,	 boyuna,	 suya	 rakı	 karıştırılmasını	 salık	 veriyordu.	 Fakat	 papaz	 sirkeyi	 daha	 uygun

gördü.

Bu	 kez	 sirkeli	 su,	 ta	 içeriye	 kadar	 gitsin	 diye,	 damla	 damla	 akıtıldı	 ve	 içine	 hayvan	 kaçan	 kulakta

birkaç	 dakika	 bırakıldı.

Yine	 bir	 tabak	 getirtilerek,	 papazla	 Caniveau,	 bu	 iki	 pehlivan	 tarafından	 Belhomme	 bir	 tutuşta

çevrildi.	 Öğretmen	 de	 sağlam	 kulağa,	 öteki	 iyice	 boşalsın	 diye,	 parmaklarıyla	 pat	 pat	 vurdu.

Césaire	 Horlaville	 bile,	 kamçısı	 elinde,	 görmek	 için	 gelmişti.

Birden	 tabağın	 dibinde,	 sonunda	 bir	 soğan	 tohumu	 büyüklüğünde,	 siyahımsı	 bir	 nokta	 farkedildi.

Nokta,	 kıpırdamıyordu	 da.	 Bu,	 bir	 pireydi!	 Önce	 şaşma	 haykırışları,	 arkasından	 gürültülü	 kahkahalar

koptu.	 Pire,	 ha?	 Olur	 şey	 değil!	 Olur	 şey	 değil!	 Caniveau	 dizine	 vuruyor,	 Césaire	 Horlaville	 kamçısını

şaklatıyordu.	 Papaz,	 tıpkı	 anıran	 eşekler	 gibi	 başını	 kaldırmış,	 katılıyor,	 öğretmen	 aksırır	 gibi

gülüyor,	 iki	 kadın	 da	 tavukların	 gıdaklamasına	 benzer,	 kısa	 neşe	 sesleri	 çıkarıyordu.

Belhomme	 masanın	 üstüne	 oturmuştu.	 Tabağı	 dizlerine	 koyarak	 su	 damlasının	 içinde	 dönen	 tutsak

hayvancığa,	 gözlerinde	 ciddi	 bir	 dikkat	 ve	 keyifli	 bir	 öfkeyle	 bakıp	 duruyordu.

-‐	 İşte	 yakalandın,	 pis	 yaratık!	 diye	 homurdandı	 ve	 üstüne	 tükürdü.

Arabacı,	 deli	 gibi	 keyiflenmiş,	 habire	 yineliyordu:	 "Bir	 pire!	 Bir	 pire!	 Ele	 geçtin	 işte!	 Uğursuz	 pire,

uğursuz	 pire,	 uğursuz	 pire	 seni!"

Sonra	 biraz	 kendini	 toplayarak	 haykırdı:	 Haydi,	 yola!	 Epey	 vakit	 yitirdik	 zaten.

Yolcular	 da,	 hep	 gülerek,	 arabaya	 doğru	 yürüdüler.

Bununla	 birlikte,	 en	 sonra	 gelen	 Belhomme:	 Ben,	 dedi;	 Criquetot'ya	 dönüyorum.	 Artık	 Le	 Havre'da

işim	 yok.

Arabacı	 yanıt	 verdi:	 -‐	 Öyle	 olsun,	 çık	 parayı!

-‐	 Yolun	 yarısından	 öteye	 geçmedim;	 borcum	 da	 yarım.

-‐	 Hayır,	 bütün;	 yeri,	 yolun	 sonuna	 kadar	 tuttun.

-‐	 Çekişme	 başladı	 ve	 hemen	 şiddetli	 bir	 kavgaya	 döndü.	 Belhomme	 bir	 franktan	 çok	 vermeyeceğine

ant	 içiyor,	 Césaire	 Horlaville	 de	 iki	 franktan	 aşağı	 almayacağını	 söylüyordu.

Ve	 burun	 buruna,	 göz	 göze	 bağırıp	 çağırıyorlardı.

Caniveau	 yere	 indi:

-‐	 Bir	 kez	 iki	 frank	 papaza	 borçlusun,	 anladın	 mı?	 Sonra	 hepimize	 birer	 kadeh;	 eder	 iki	 frank	 yetmiş

beş	 santim;	 sonra	 da	 bir	 frank	 Césaire'e	 verirsin.	 Nasıl,	 işine	 geliyor	 mu,	 açıkgöz?

Belhomme'un	 üç	 frank	 yetmiş	 beş	 santim	 ödeyeceğini	 görmekten	 hoşlanan	 arabacı:

-‐	 Ben	 razıyım!	 dedi.

-‐	 Haydi,	 say	 bakalım.



-‐	 Hiç	 de	 saymam.	 Bir	 kez	 papaz,	 doktor	 değil.

-‐	 Saymazsan	 ben	 de	 seni	 Césaire'in	 arabasına	 tıkar,	 ta	 Le	 Havre'a	 kadar	 götürürüm.

Ve	 koca	 herif,	 Belhomme'u	 kalçalarından	 kavrayıp	 bir	 çocuk	 gibi	 kaldırdı.

Adam	 çare	 olmadığını	 görerek	 kesesini	 çıkardı	 ve	 borcunu	 ödedi.

Sonra	 araba	 yeniden	 Le	 Havre	 yolunu	 tuttu.	 Belhomme	 da	 Criquetot'ya	 döndü.	 Artık	 suspus	 olmuş

yolcular,	 beyaz	 yolun	 üzerinde	 köylünün,	 uzun	 bacaklarının	 üstünde	 sallanan	 mavi	 gömleğine

bakıyorlardı.



TÜYLER	 ÜRPERTİCİ



Ilık	 bir	 gece,	 yavaş	 yavaş	 her	 yeri	 sarıyordu.

Kadınlar,	 köşkün	 salonunda	 kalmışlardı.	 Bahçe	 sandalyelerinde,	 doğru	 veya	 ata	 biner	 gibi	 oturan

erkekler,	 kapının	 önünde,	 fincan	 ve	 küçük	 kadehlerle	 dolu,	 yuvarlak	 bir	 masanın	 çevresinde	 halka

olmuşlar,	 sigara	 içiyorlardı.

Sigaraları,	 dakikadan	 dakikaya	 koyulaşan	 karanlığın	 içinde	 göz	 gibi	 parlıyordu.	 Bir	 gün	 önceki

korkunç	 bir	 kazadan	 söz	 etmişlerdi.	 Karşıda,	 ırmakta,	 iki	 adamla	 üç	 kadın,	 çağrılıların	 gözü	 önünde

boğulmuştu.

General	 de	 G.. 	 dedi	 ki:

-‐	 Evet,	 böyle	 şeyler	 yürek	 oynatıcıdır;	 fakat	 tüyler	 ürpertici	 değildir.	 Tüyler	 ürpertici,	 bu	 eski	 deyim,

korkunçtan	 çok	 daha	 fazla	 bir	 şey	 anlatır.	 Dünkü	 gibi	 korkunç	 bir	 kaza	 yürek	 oynatır,	 şaşırtır,	 dengeyi

yitirtir;	 ama	 adamın	 aklını	 durdurmaz.	 Tüylerinin	 ürperdiğini	 duyması	 için	 insana	 yüreğinin

hoplamasından,	 korkunç	 bir	 ölünün	 görünüşünden	 daha	 çoğu	 gerekir;	 gizemli	 bir	 titreme	 veya

işitilmedik,	 doğa	 dışı	 bir	 ürkü	 duygusu	 gerekir.	 Ölen	 bir	 adam,	 en	 acıklı	 koşulların	 içinde	 de	 bulunsa,

tüyleri	 ürpertmez.	 Bir	 savaş	 alanı	 tüyler	 ürpertici	 değildir.	 Kan,	 tüyler	 ürpertici	 değildir.	 En	 kıyasıya

cinayetler	 bile	 binde	 bir	 tüyler	 ürpertici	 olur.

Bakın	 size,	 tüyler	 ürperticilikten	 ne	 anlaşılabileceğini	 bana	 iş	 başında	 öğreten	 iki	 örnek	 vereyim.

1870	 savaşındaydı.	 Rouen'ı	 geçtikten	 sonra	 Pont-‐Audemer'e	 doğru	 çekiliyorduk.	 Ordu,	 şöyle	 böyle

yirmi	 bin	 kişi,	 bozguna	 uğramış,	 dağılmış,	 cesareti	 kırılmış,	 bitmiş	 yirmi	 bin	 kişi,	 Havre'da	 yeniden

düzene	 girecekti.

Yer	 karla	 örtülüydü.	 Gece	 oluyordu.	 Yirmi	 dört	 saatten	 beri	 bir	 şey	 yenmemişti.	 Prusyalılar	 uzakta

olmadıkları	 için	 asker	 hızla	 kaçıyordu.

Bütün	 Normandiya	 Ovası,	 çiftlikleri	 çeviren	 ağaçların	 gölgeleriyle	 beneklenmiş	 esmerliğini	 kara,	 ağır

ve	 uğursuz	 bir	 göğün	 altına	 sermekteydi.

Henüz	 geceye	 dönmemiş	 akşamın	 donuk	 aydınlığında,	 yürüyen	 sürünün	 boğuk,	 cansız,	 bununla

birlikte	 bitmez	 tükenmez	 gürültüsünden,	 belli	 belirsiz	 bir	 karavana	 veya	 kılıç	 şıkırtısıyla	 karışık

alabildiğine	 bir	 ayak	 tıpırtısından	 başka	 bir	 şey	 işitilmiyordu.	 İnsanlar,	 kamburları	 çıkmış,	 iki	 büklüm

olmuş,	 pis	 ve	 hatta	 çoğunun	 giysisi	 lime	 lime,	 yerden	 kalkmayan	 adımlarla	 karın	 içinde	 sürükleniyor,

seğirtiyorlardı.

O	 gece	 korkunç	 bir	 don	 vardı.	 Avuçların	 derisi,	 dipçiklerin	 çeliğine	 yapışıyordu.	 Çok	 kez	 bir

askerciğin,	 artık	 kunduraya	 dayanamadığı	 için	 yalınayak	 yürümek	 üzere	 postallarını	 çıkardığını

görüyordum.	 Adamcağız	 her	 bastığı	 yerde	 bir	 kan	 izi	 bırakıyordu,	 bir	 süre	 sonra	 da	 iki	 üç	 dakika

dinlenmek	 için	 bir	 tarlaya	 oturuyor	 ve	 artık	 kalkmıyordu.	 Her	 oturan	 insan,	 ölmüş	 bir	 insandı.

Gerilmiş	 bacaklarını	 biraz	 dinlendirir	 dinlendirmez	 yine	 yürümeyi	 tasarlayan	 bu	 zavallı	 erlerden	 ne

kadarını	 arkamızda	 bıraktık.	 Kımıldanmaktan,	 hemen	 hemen	 durmuş	 kanlarını	 buz	 kesen	 etleri

içinde	 dolaştırmaktan	 kalır	 kalmaz	 onları	 yenilmez	 bir	 uyuşukluk	 yere	 yapıştırıyor,	 çiviliyor,

uyutuyor,	 bu	 bitkin	 insan	 makinesine	 derhal	 bir	 inme	 indiriyordu.	 Umarsızlar,	 alınları	 dizlerinde,

biraz	 daha	 tükeniyorlar,	 bununla	 birlikte	 büsbütün	 düşmüyorlardı.	 Çünkü	 kalçaları	 ve	 diğer	 organları

kımıldayamaz	 bir	 duruma	 geliyor,	 kütükleşiyor,	 bükülmek	 veya	 doğrulmak	 gücünü	 yitiriyordu.

Ve	 biz,	 geri	 kalanlar,	 daha	 güçlüler,	 iliklerimize	 kadar	 donmuş,	 üzüntüden,	 bozgundan,

umutsuzluktan	 bitmiş,	 özellikle	 o	 uğursuz	 kendini	 bırakma,	 sonuna	 gelme,	 ölme,	 yok	 olma	 kaygısıyla

ezilmiş,	 bu	 gecenin,	 bu	 karın,	 bu	 soğuk	 ve	 öldürücü	 karın	 ortasında,	 başlanmış	 bir	 devinimin	 gücüyle

ilerleyerek	 boyuna	 gidiyorduk.

Tuhaf,	 yaşlı,	 sakalsız	 ve	 kılığı	 gerçekten	 şaşırtıcı,	 ufak	 tefek	 bir	 adamı	 kolundan	 tutmuş	 iki	 jandarma

gördüm.

Bir	 casus	 yakaladıklarını	 sanarak	 bir	 subay	 arıyorlardı.



Casus	 sözcüğü,	 döküntü	 erler	 arasında	 hemen	 yayıldı	 ve	 adamcağızın	 çevresinde	 bir	 halka	 çevrildi.

Bir	 ses:	 "Kurşuna	 dizmeli"	 diye	 haykırdı.	 Bitkinlikten	 düşen,	 ancak	 tüfeklerine	 dayanarak	 ayakta

durabilen	 bütün	 bu	 erler,	 ansızın,	 yığınları	 önüne	 geleni	 öldürmeye	 sürükleyen	 o	 kuduz	 ve	 hayvanca

öfke	 nöbetine	 tutuldular.

Söz	 söylemek	 istedim:	 O	 zaman	 tabur	 komutanıydım.	 Fakat	 artık	 komutan	 tanıyan	 yoktu.	 Beni	 de

kurşuna	 dizebilirlerdi.

Jandarmalardan	 biri	 bana:

-‐	 Üç	 günden	 beridir	 peşimizde,	 dedi;	 herkesten	 topçuları	 soruyor.	 Kendisiyle	 konuşmaya	 davrandım:

-‐	 Ne	 yaparsınız?	 Ne	 istiyorsunuz?	 Neden	 orduyla	 birlikte	 geliyorsunuz?	 Anlaşılmaz	 bir	 şiveyle

ağzında	 birkaç	 sözcük	 yuvarladı.

Bu,	 dar	 omuzlu,	 hileci	 gözlü,	 gerçekten	 garip	 bir	 adamdı.	 Karşımda	 o	 kadar	 şaşırmış	 duruyordu	 ki

casus	 olduğundan	 artık	 ben	 de	 kuşku	 duymuyordum.	 Çok	 yaşlı	 ve	 bitkin	 görünüyordu.	 Beni	 saygılı,

aptal	 ve	 hileci	 bir	 tavırla	 gizliden	 gizliye	 incelemekteydi.

Adamlar	 çevremizde	 haykırıyorlardı:

-‐	 Karşıya;	 karşıya.

Jandarmalara	 sordum:

-‐	 Tutuklu	 hakkındaki	 kanınız?

Sözümü	 bitirmeme	 zaman	 kalmadan	 korkunç	 bir	 itiş	 beni	 devirdi.	 Bir	 saniye	 içinde	 adamın,	 gözü

dönmüş	 erler	 tarafından	 yakalandığını,	 yere	 yıkıldığını,	 tartaklandığını,	 yolun	 kıyısına	 sürüklenip	 bir

ağacın	 önüne	 atıldığını	 gördüm.	 Karın	 üstüne,	 daha	 o	 anda	 ölmüş	 gibi	 yığıldı.

Arkasından	 da	 tüfekler	 ateşlendi.	 Erler,	 bir	 hayvan	 azgınlığıyla	 ateş	 ediyorlar,	 silahlarını	 yeniden

doldurup	 yeniden	 patlatıyorlardı.	 Sıraya	 girmek	 için	 itişiyorlar,	 tıpkı	 okunmuş	 su	 serpmek	 için	 bir

tabutun	 önünden	 geçer	 gibi,	 boyuna	 kurşun	 sıkarak	 ölünün	 önünden	 geçiyorlardı.

Ansızın	 bir	 haykırışmadır	 koptu:

-‐	 Prusyalılar;	 Prusyalılar.

Koşmakta	 olan	 çılgın	 ordunun	 sonsuz	 gürültüsünü,	 dört	 yandan	 işittim.

Şu	 serseriye	 atılan	 kurşunların	 yarattığı	 bozgun,	 kurşun	 atanları	 da	 çılgına	 döndürmüştü.	 Korkunun

kendi	 düşlemlerinden	 çıktığını	 anlamadan	 onlar	 da	 kaçtılar	 ve	 karanlıkta	 yittiler.

Görevleri	 gereği,	 yanımda	 duran	 iki	 jandarmayla	 ölünün	 karşısında	 yalnız	 kaldım.

Onlar	 bu	 kanlı,	 pörsük	 ve	 hurdahaş	 eti	 kaldırdılar.

-‐	 Üstünü	 aramak	 gerek,	 dedim	 ve	 cebimden	 bir	 kutu	 mumlu	 kibrit	 çıkarıp	 uzattım.	 Erlerin	 biri

ötekine	 ışık	 tutuyordu.	 Ben,	 ikisinin	 arasında,	 ayakta	 duruyordum.

Ölüyü	 yoklayan	 jandarma	 haber	 verdi:

-‐	 Üzerinde	 mavi	 bir	 bluz,	 beyaz	 bir	 gömlek,	 bir	 pantalon	 ve	 bir	 çift	 kundura	 var.	 İlk	 kibrit	 söndü.

İkincisi	 yakıldı.	 Adam,	 cepleri	 tersine	 çevirerek	 yine	 başladı:

-‐	 Boynuz	 saplı	 bir	 bıçak,	 kareli	 bir	 mendil,	 bir	 enfiye	 kutusu,	 bir	 tutam	 sicim,	 bir	 parça	 ekmek.

İkinci	 kibrit	 de	 söndü.	 Üçüncüsü	 yakıldı.	 Jandarma	 ölüyü	 uzun	 uzun	 evirip	 çevirdikten	 sonra:

-‐	 O	 kadar,	 dedi.	 Ben:

-‐	 Soyun,	 dedim;	 belki	 koynunda	 bir	 şey	 buluruz.

İki	 er	 birden	 çalışabilsinlir	 diye	 de	 kendim	 ışık	 tutmaya	 başladım.	 Kibritin	 hemen	 doğan	 ve	 çabuk

sönen	 aydınlığında	 onların	 birer	 birer	 giysileri	 çıkardıklarını,	 bu	 kanlı,	 cansız	 ve	 henüz	 sıcak	 et

yığınını	 çıplak	 bıraktıklarını	 görüyordum.

Bir	 tanesi	 ansızın	 kekeledi:

-‐	 Hay	 Tanrı	 layığını	 versin;	 bu	 kadınmış	 komutanım.

İçimin	 ne	 acayip	 ve	 sızlatıcı	 bir	 sıkıntı	 duygusuyla	 alt	 üst	 olduğunu	 size	 anlatamam.	 İnanamıyordum,

karın	 içine	 çömeldim	 ve	 bu	 biçimini	 yitirmiş	 pelteye	 baktım;	 evet,	 kadındı.

İki	 jandarma,	 şaşkın	 ve	 bitkin,	 bir	 şey	 söyleyeyim	 diye	 bekliyordu.	 Fakat	 ben	 ne	 düşüneceğimi,	 ne

yapacağımı	 bilmiyordum.

O	 vakit	 onbaşı	 ağır	 ağır:

-‐	 Herhalde	 topçu	 eri	 olan	 ve	 haberi	 gelmeyen	 oğulcağızını	 arıyordu;	 dedi.

Öbürü	 de	 yanıt	 verdi:

-‐	 Evet,	 herhalde	 öyledir.

Çok	 korkunç	 şeyler	 görmüş	 olmama	 karşın	 ağlamaya	 başladım	 ve	 ölünün	 karşısında,	 bu	 dondurucu

gecenin	 içinde,	 bu	 kapkara	 ovanın	 ortasında,	 bu	 gizin,	 bu	 öldürülmüş	 adsızın	 önünde	 "tüyler

ürpertici"	 deyiminin	 anlamını	 duydum.



Aynı	 duyguyu	 bir	 kez	 de	 geçen	 yıl,	 Flatters	 (2)	 takımından	 sağ	 kalan	 birini,	 Cezayirli	 bir	 nişancıyı

sorguya	 çekerken	 duydum.

Bu	 yürekler	 acısı	 dram	 üzerinde	 epey	 bilginiz	 vardır.	 Ama	 sanırım	 benim	 söyleyeceklerimi	 henüz

bilmiyorsunuzdur.

Albay,	 çölden	 Sudan'a	 gidiyor	 ve	 Atlantik'ten	 Mısır'a,	 Sudan'dan	 Cezayir'e	 kadar	 uzanan	 bu	 kum

denizinde,	 eskiden	 denizleri	 alan	 talan	 edenlere	 benzer	 bir	 tür	 korsanların,	 Touareglerin	 uçsuz

bucaksız	 ülkesinden	 geçiyordu.

Kola	 yol	 gösteren	 kılavuzlar,	 Ouargla	 Vahası'ndaki	 Chambaa	 oymağındandı.

Bir	 gün	 çöl	 ortasında	 kamp	 kuruldu.	 Araplar	 kuyu	 henüz	 uzak	 olduğu	 için,	 bütün	 develerle	 suya

gideceklerini	 söylediler.	 Bir	 tek	 adam	 albaya	 hıyanete	 uğradığını	 haber	 verdi.	 Flatters	 inanmadı	 ve

mühendisleri,	 doktorları,	 hemen	 bütün	 subayları	 yanına	 alarak	 kafileye	 katıldı.	 Fakat	 hepsi	 de

kuyunun	 başında	 öldürüldü	 ve	 bütün	 develeri	 zaptedildi.

Kampta	 kalmış	 olan	 Ouargla	 Arap	 Postası	 yüzbaşısı,	 kurtulan	 sipanilerle	 nişancıların	 komutasını	 ele

aldı.	 Taşıyacak	 deve	 bulunmadığı	 için,	 eşyayla	 yiyecekler	 bırakılarak	 dönüşe	 başlandı.	 Adamlar,	 bu

gölgesiz	 ve	 sonsuz	 ıssızlıkta,	 kendilerini	 sabahtan	 akşama	 kadar	 kavuran	 canavar	 bir	 güneşin	 altında

yola	 koyuldular.	 Bir	 oymak	 gelip	 hizmette	 bulunmak	 istedi	 ve	 hurma	 getirdi.	 Bunlar	 zehirliydi.

Hemen	 bütün	 Fransızlar	 öldü.	 Son	 subay	 da	 birlikte.

Artık	 birkaç	 sipahiden	 ve	 aralarında	 süvari	 başçavuşu	 Pobeguin'den	 başka	 kimse	 kalmamıştı.

Chambaa	 oymağından	 olan	 yerli	 nişancılar	 da	 yoktu.

İki	 deve,	 henüz	 elde	 bulunuyordu.	 Bir	 gece	 onlar	 da	 iki	 Arapla	 birlikte	 kayboldu.

O	 vakit,	 geriye	 kalanlar,	 sıranın	 birbirlerini	 yemeye	 gelmek	 üzere	 olduğunu	 anladılar	 ve	 iki	 adamın

iki	 hayvanla	 kaçtığı	 ortaya	 çıkar	 çıkmaz	 ayrılarak	 yumuşak	 kumda,	 göğün	 kavuran	 alevi	 altında,

birbirlerine	 bir	 tüfek	 atımından	 fazla	 uzak	 yürümeye	 başladılar.	 Böylece,	 düz	 ve	 kavrulmuş	 genişlikte

yer	 yer,	 çölde	 ilerleyenleri	 ta	 uzaktan	 belli	 eden	 o	 küçük	 toz	 sütunlarını	 kaldırarak,	 bütün	 gün

gidiyorlardı.

Fakat	 bir	 sabah	 yolculardan	 biri	 ansızın	 dümen	 kırarak	 yanındakine	 yaklaştı.	 Herkes,	 bakmak	 için

durdu.

Aç	 askerin,	 üstüne	 yürüdüğü	 adam	 kaçmadı;	 yere	 yattı	 ve	 gelene	 nişan	 aldı.	 Onun	 gerektiği	 kadar

yaklaştığına	 karar	 verince	 de	 tetiği	 çekti.	 Öteki,	 kurşun	 dokunmadan,	 ilerlemesini	 sürdürdü.	 Sonra	 o

da	 tüfeğini	 omzuna	 dayadı	 ve	 arkadaşını	 öldürdü.

O	 zaman	 öbürleri,	 ufuktan	 kopup	 gelerek,	 paylarını	 almaya	 koştular.	 Öldüren	 adam,	 öleni

parçalayarak	 dağıttı.	 Sonra	 bu	 uzlaşmaları	 olanaksız	 bağdaşıklar,	 gelecek	 öldürmeyle	 yakınlaşıncaya

kadar,	 yine	 birbirlerinden	 uzaklaştılar.	 Bölüşülen	 insan	 etiyle	 iki	 gün	 yaşandı.	 Arkasından	 açlık

yeniden	 baş	 gösterince	 ilk	 öldüren	 bir	 daha	 öldürdü.	 Bir	 kasap	 gibi	 yeniden	 ölüyü	 kesti	 ve	 yalnızca

kendi	 payına	 düşeni	 alıkoyarak	 üst	 tarafını	 arkadaşlarına	 ikram	 etti.

Yamyamların	 dönüşü	 böylece	 sürdü.

Son	 Fransız,	 Pobeguin,	 yardımcıların	 yetişmesinden	 bir	 gün	 önce,	 bir	 kuyunun	 başında	 öldürüldü.

Şimdi	 "tüyler	 ürpertici"den	 ne	 anladığımı	 öğrendiniz	 ya?	 İşte	 general	 de	 G. .nin	 geçen	 akşam	 bize

anlattığı	 şeyler.



KÜÇÜK	 ASKER



Her	 pazar	 özgür	 kalır	 kalmaz	 iki	 küçük	 asker	 yola	 düzülürdü.

Kışladan	 çıkınca	 sağa	 dönerler,	 bir	 askerlik	 gezintisi	 yapıyorlarmış	 gibi	 sıkı	 adımlarla	 Courbevoie'yı

geçerler,	 sonra	 evlerden	 ayrıldıkları	 vakit	 daha	 rahat	 bir	 yürüyüşle	 Bezons'a	 giden	 tozlu	 ve	 çıplak

yolu	 tuttururlardı.

Yenleri	 ellerini	 örten	 çok	 geniş,	 çok	 uzun	 kaputlarının	 içinde	 yitmiş,	 hızlı	 gitmek	 için	 onlara

bacaklarını	 ayırtan	 çok	 bol	 kırmızı	 pantolonlarından	 sıkılmış,	 cılız,	 ufak	 tefek	 kimselerdi.	 Katı	 ve

yüksek	 başlıklarının	 altında	 da	 güya	 birer	 yüz,	 durgun	 ve	 yumuşak	 mavi	 gözleriyle	 hemen	 hemen

hayvanca	 birer	 saflığı	 olan	 iki	 zavallı	 küçük	 Brötanyalı	 yüzü	 görünürdü.

Yolda	 hiç	 konuşmazlar,	 habire	 yürürlerdi.	 İkisinin	 de	 kafasında	 birbirinin	 aynı	 olan	 tek	 bir	 düşünce,

gidecekleri	 yerin	 düşüncesi	 vardı	 ve	 bu	 konuşma	 yerine	 geçerdi.	 Çünkü	 küçük	 Champioux

Ormanı'nın	 ağzında,	 kendilerine	 memleketlerini	 hatırlatan	 bir	 köşe	 bulmuşlardı.	 Ancak	 orada	 erince

kavuşurlardı.

Colombes	 ve	 Chatou	 yollarının	 çatında,	 ağaçlığa	 varınca,	 kafalarını	 ezen	 başlıklarını	 çıkarırlar	 ve



alınlarını	 silerlerdi.

Bezons	 Köprüsü'nün	 üstünde	 Seine'e	 bakmak	 için	 her	 zaman	 biraz	 dururlardı.	 Orada	 korkuluğa

abanıp	 iki	 kat	 olarak	 iki	 üç	 dakika	 kalırlardı.	 Yahut	 da	 içinde	 gezinti	 sandallarının	 beyaz	 ve	 yana	 yatık

yelkenleri	 koşuşan	 ve	 kendilerine	 belki	 de	 Brötanya	 denizini,	 komşusu	 bulundukları	 Vannes	 limanını

ve	 Morbihan	 Körfezi'nden	 açık	 denize	 doğrulmuş	 balıkçı	 gemilerini	 anımsatan	 büyük	 Argenteuil

Koyağı'nı	 seyrederlerdi.

Seine'i	 aşar	 aşmaz	 semtin	 kasabasından,	 ekmekçisinden	 ve	 şarapçısından	 yiyeceklerini	 satın	 alırlardı.

Mendillerine	 koydukları	 azık	 bir	 parça	 sucuktan,	 yirmi	 santimlik	 ekmekten	 ve	 bir	 litre	 kötü	 şaraptan

ibaretti.	 Köyden	 çıkar	 çıkmaz	 da	 artık	 ağır	 aksak	 yürümeye	 ve	 konuşmaya	 başlarlardı.

Önlerinde	 ötesine	 berisine	 ağaç	 öbekleri	 serpilmiş	 yoksul	 bir	 ova,	 sonunda	 bir	 ormana,	 onların

Kermarivan	 Ormanı'na	 benzettikleri	 küçük	 bir	 ormana	 ulaşırdı.	 Buğdaylarla	 yulaflar,	 ürünlerin	 taze

yeşilliği	 içinde	 yiten	 dar	 yol	 boyunca	 uzanırdı	 ve	 Jean	 Kerderen	 her	 seferinde	 Luc	 Le	 Ganidec'e:

-‐	 Burası	 tıpkı	 Plounivon	 dolayı	 gibi,	 derdi.

-‐	 Evet,	 tıpkı	 orası.

Sonra	 yan	 yana,	 kafaları	 belli	 belirsiz	 memleket	 anılarının	 uyandırdığı	 düşlemlerle,	 beş	 santimlik	 eski

taş	 basması	 resimlerdeki	 gibi	 saf	 düşlemlerle	 dolu,	 yürür	 geçerlerdi.	 Arkasından	 yine	 gözleri	 bir	 tarla

köşesine,	 bir	 çite,	 bir	 kıraç	 yere,	 bir	 dörtyol	 ağzına,	 bir	 granit	 haça	 ilişirdi.

Yine	 her	 sefer,	 salt	 Locneuven'deki	 dolmeni	 andırdığı	 için,	 bir	 toprağa	 sınır	 olan	 bir	 taşın	 yanında

dururlardı.

İlk	 ağaç	 öbeğine	 gelince	 Luc	 le	 Ganidec	 her	 pazar	 bir	 değnek,	 bir	 fındık	 dalı	 keser	 ve	 memleketindeki

insanları	 düşünerek	 yavaş	 yavaş	 dalın	 kabuğunu	 soymaya	 başlardı.

Jean	 Kerderen	 azığı	 taşırdı.

Vakit	 vakit	 Luc,	 birkaç	 sözcükle	 onları	 uzun	 zaman	 düşündüren	 bir	 çocukluk	 olayını	 anımsatır,	 bir	 ad

söylerdi.	 Ve	 memleket,	 uzaklardaki	 güzel	 memleket	 yavaş	 yavaş	 onları	 sarar,	 kaplar,	 ta	 öteden	 onlara

biçimlerini,	 gürültülerini,	 hep	 bilinen	 ufuklarını,	 kokularını,	 içinde	 deniz	 rüzgârının	 koştuğu	 yeşil,

fakat	 kısır	 kırın	 kokusunu	 gönderirdi.

Artık	 kent	 dışı	 toprakları	 besleyen	 Paris	 gübrelerinin	 buğusunu	 değil,	 tuzlu	 açık	 deniz	 melteminin

toplayıp	 getirdiği	 kara	 çalı	 çiçeklerinin	 kokusunu	 koklarlardı.	 Sandal	 sahiplerinin,	 ırmak	 kıyılarının

yukarısında	 görülen	 yelkenleri	 onlara	 kendi	 köylerinden	 ta	 deniz	 kıyısına	 kadar	 giden	 uzun	 ovanın

ötesinde	 görülmüş	 gemi	 yelkenleri	 gibi	 gelirdi.

Luc	 le	 Ganidec'le	 Jean	 Kerderen	 hoşnut	 ve	 üzüntülü.. 	 Tatlı	 bir	 üzüntü,	 kafese	 konmuş,	 anıları	 olan	 bir

hayvanın	 ağır	 ve	 işleyici	 üzüntüsüyle	 baş	 başa. 	 yavaş	 yavaş	 yürürlerdi.

Luc	 ince	 değneğin	 kabuğunu	 soymayı	 bitirdiği	 vakit	 her	 pazar	 yemek	 yedikleri	 orman	 köşesine

varmış	 olurlardı.

Orada	 bir	 çalının	 içine	 sakladıkları	 iki	 tuğlayı	 bulurlar,	 bıçaklarının	 ucunda	 sucuklarını	 kızartmak	 için

dallardan	 küçük	 bir	 ateş	 yakarlardı.

Yemek	 yedikten,	 ekmeklerini	 son	 kırıntısına,	 şaraplarını	 son	 damlasına	 kadar	 bitirdikten	 sonra	 da

otların	 üzerinde	 yan	 yana,	 gözleri	 uzaklarda,	 göz	 kapakları	 ağırlaşmış,	 parmakları	 duada	 olduğu	 gibi

birbirine	 geçmiş,	 kırmızı	 bacakları	 kırdaki	 gelinciklerin	 arasına	 uzatılmış,	 konuşmadan	 otururlardı.

Başlıklarının	 meşiniyle	 düğmelerinin	 bakırı	 kızgın	 güneşin	 altında	 parıldar,	 başlarının	 üzerinde

süzülerek	 öten	 tarla	 kuşlarını	 durdururdu.

Öğleye	 doğru	 gözlerini	 arada	 sırada	 Bezons	 yönüne	 çevirmeye	 başlarlardı.	 Çünkü	 inekçi	 kızın	 gelmesi

yakınlaşmış	 olurdu.

Kız	 ineğin,	 memleketin	 ilerde,	 ormanın	 kıyısında	 dar	 bir	 çayırda	 otlayan,	 kıra	 çıkarılmış	 tek	 ineğini

sağmaya,	 başka	 yere	 çekmeye	 giderken	 her	 pazar	 önlerinden	 geçiyordu.

Onlar	 hizmetçi	 kızı,	 kırdan	 geçen	 tek	 insanı	 hemen	 görüyorlar	 ve	 teneke	 kovanın	 güneşin	 ışığı	 altında

pırıl	 pırıl	 yanışından	 hoşnutluk	 duyuyorlardı.	 Ondan	 hiç	 söz	 etmezlerdi.	 Onu	 görmekten,	 niçin

olduğunu	 bilmeksizin,	 yalnızca	 hoşnuttular.

Bu,	 güneşli	 günlerin	 sıcağıyla	 yanmış,	 kırmızımsı	 saçlı,	 dinç	 ve	 iri	 bir	 kız,	 Paris	 köylerinin	 iri	 ve	 gözü

pek	 bir	 kızıydı.

Bir	 defasında,	 hep	 aynı	 yerde	 oturduklarını	 görerek	 onlara:

-‐	 Günaydın!	 dedi;	 demek	 hep	 buraya	 geliyorsunuz!

Luc	 le	 Ganidec,	 daha	 cesaretli,	 kekeledi:

-‐	 Evet,	 dinlenmeye	 geliyoruz.

O	 kadarla	 kaldı.	 Fakat	 ertesi	 pazar	 kız	 onları	 görünce	 güldü,	 onların	 çekingenliğini	 sezen	 uyanık	 bir



kadının	 iyilikçi	 benimserliğiyle	 güldü	 ve	 sordu:

-‐	 Böyle	 ne	 yapıyorsunuz?	 Otların	 nasıl	 bittiğine	 mi	 bakıyorsunuz?

Keyiflenen	 Luc	 de	 sırıttı:

-‐	 Öyle	 görünüyor.

O	 yine:

-‐	 Ha!	 Bu	 o	 kadar	 çabuk	 olmaz,	 dedi.

Luc	 de	 hep	 gülerek:

-‐	 Yok	 canım,	 yanıtını	 verdi.

Kız	 geçti.	 Fakat	 süt	 dolu	 kovasıyla	 dönerken	 yine	 onların	 önünde	 durarak:

-‐	 Birer	 yudum	 içer	 misiniz,	 dedi;	 size	 memleketi	 anımsatır.

Aynı	 soydan	 olmak,	 olasılıkla	 kendi	 de	 evinden	 uzak	 bulunmak	 içgüdüsüyle	 işi	 sezmiş	 ve	 tam	 üstüne

basmıştı.

İkisi	 de	 heyecanlandılar.	 O	 vakit	 kız,	 onların	 şarap	 getirdikleri	 bir	 litrelik	 şişenin	 ağzına,	 epey

çalışarak,	 biraz	 süt	 akıttı.	 Luc,	 kendi	 payını	 geçip	 geçmediğine	 bakmak	 için	 hep	 durarak	 küçük

yudumlarla	 önden	 içti.	 Sonra	 şişeyi	 Jean'a	 verdi.

Kız,	 onları	 sevindirmekten	 hoşnut,	 elleri	 kalçalarında,	 kovası	 ayaklarının	 dibinde,	 karşılarında,	 ayakta

duruyordu.

Sonra:

-‐	 Haydi	 hoşça	 kalın.	 Pazara	 yine	 görüşürüz,	 diye	 bağırarak	 gitti.

Askerler,	 görebildikleri	 sürece	 onun	 uzaklaşan,	 küçülen	 ve	 toprakların	 yeşilliğine	 batar	 gibi	 olan

boylu	 poslu	 biçiminden	 gözlerini	 ayırmadılar.

Ertesi	 hafta	 kışladan	 çıktıkları	 zaman	 Jean,

-‐	 Ona	 uygun	 bir	 şey	 almayalım	 mı?	 dedi.

İnekçi	 kıza	 tatlı	 bir	 şey	 seçmek	 sorunu	 karşısında	 büyük	 bir	 sıkıntıya	 düştüler.

Luc	 bir	 parça	 domuz	 sucuğu	 alma	 düşüncesindeydi,	 fakat	 Jean	 tatlı	 şeyleri	 sevdiği	 için	 şekerlemeyi

yeğliyordu.	 Onun	 düşüncesi	 üstün	 geldi	 ve	 bir	 bakkaldan	 on	 santimlik	 beyazlı	 kırmızılı	 şekerleme

aldılar.

Bekleme	 heyecanıyla	 her	 zamankinden	 daha	 çabuk	 yemek	 yediler.

Onu	 ilkin	 Jean	 gördü	 ve:	 "İşte	 geliyor"	 dedi.	 Luc	 de:	 "Evet,	 geliyor"	 diye	 yanıt	 verdi.

Kız	 onları	 uzaktan	 görerek	 gülüyordu.	 Seslendi:

-‐	 Nasıl,	 işler	 istediğiniz	 gibi	 mi?

Birlikte	 yanıt	 verdiler:

-‐	 Ya	 sizinkiler?

O	 vakit	 kız	 lafa	 başladı.	 Onları	 ilgilendiren	 basit	 şeylerden,	 havadan,	 üründen,	 efendilerinden	 söz	 etti.

Askerler	 Jean'ın	 cebinde	 yavaş	 yavaş	 eriyen	 şekerlemelerini	 sunmaya	 bir	 türlü	 cesaret

edemiyorlardı.

Sonunda	 Luc	 davrandı	 ve:

-‐	 Size	 bir	 şey	 getirdik,	 diye	 mırıldandı.

Öteki	 sordu:

-‐	 Ne	 getirdiniz	 bakalım?

Bunun	 üzerine	 Jean	 kulaklarına	 kadar	 kızararak	 ince	 kâğıt	 külahı	 çıkardı	 ve	 ona	 uzattı.

Kız	 bir	 avurdundan	 öbürüne	 yuvarlarken	 yanaklarını	 şişiren	 küçük	 şeker	 parçalarını	 yemeye	 başladı.

İki	 asker	 karşısına	 oturmuşlar,	 ona	 heyecan	 içinde,	 hayran	 hayran	 bakıyorlardı.

Sonra	 kız	 ineğini	 sağmaya	 gitti	 ve	 dönüşünde	 yine	 onlara	 süt	 verdi.

Askerler	 bütün	 hafta	 onu	 düşündüler	 ve	 sık	 sık	 ondan	 konuştular.	 Ertesi	 pazar	 kız	 daha	 fazla	 laf

atmak	 için	 onların	 yanına	 oturdu.	 Öteden	 inek	 hizmetçinin	 yolda	 durduğunu	 görerek	 ıslak	 burunlu

ağır	 başını	 ona	 doğru	 uzatır	 ve	 onu	 çağırmak	 için	 uzun	 uzun	 böğürürken,	 üçü	 de	 yan	 yana,	 gözleri

uzaklara	 dalmış,	 dizleri	 kenetledikleri	 ellerinin	 arasında,	 doğdukları	 köylerin	 ötesini	 berisini,	 ufak

tefek	 olaylarını	 anlattılar.

Kız	 onlarla	 bir	 parça	 bir	 şey	 yemeyi	 ve	 bir	 kadehçik	 şarap	 içmeyi	 de	 hemen	 kabul	 etti.	 Onlara	 çok	 kez

cebinde	 erik	 getiriyordu.	 Çünkü	 erik	 mevsimi	 gelmişti.	 Onun	 birlikteliği	 Brötanyalı	 iki	 küçük	 askerin

gönüllerini	 açıyor,	 onları	 kuşlar	 gibi	 gevezeleştiriyordu.

Bu	 durumda	 bir	 salı	 günü	 Luc	 Le	 Ganidec,	 hiç	 yapmadığı	 bir	 şey	 yaptı,	 izin	 aldı	 ve	 ta	 gecenin	 onunda

döndü.

Meraklanan	 Jean	 kendi	 kendine	 arkadaşının	 neden	 böyle	 çıkmış	 olabileceğini	 düşünüyordu.



Cuma	 günü	 Luc,	 yatak	 komşusundan	 elli	 santim	 borç	 alarak	 bir	 izin	 daha	 istedi	 ve	 yine	 birkaç	 saat

ayrıldı.

Pazar	 gezintisi	 için	 Jean'la	 birlikte	 yola	 koyulduğu	 vakit	 de	 pek	 acayip,	 pek	 heyecanlı,	 pek	 değişik	 bir

tavrı	 vardı.	 Kerderen	 pek	 anlamıyor	 ama	 ne	 olabileceğini	 kestiremeden	 şöyle	 böyle	 bir	 şey

sezinliyordu.

Hep	 aynı	 tarafına	 otura	 otura	 otlarını	 ezdikleri	 her	 zamanki	 yerlerine	 kadar	 tek	 sözcük	 bile

etmediler.	 Yemeklerini	 ağır	 ağır	 yediler.	 Ne	 biri,	 ne	 de	 öteki	 acıkmıştı.

Çok	 geçmeden	 kız	 göründü.	 Her	 pazar	 yaptıkları	 gibi	 onun	 gelişine	 bakıyorlardı. 	 İyice	 yaklaştığı

zaman	 Luc	 kalktı	 ve	 iki	 adım	 attı.	 Kız	 kovasını	 yere	 bırakarak	 onu	 kucakladı.	 Jean'a	 aldırış	 etmeden,

onun	 orada	 olduğunu	 düşünmeden,	 onu	 görmeden	 Luc'ü,	 kollarını	 boynuna	 dolayarak	 ateşli	 ateşli

öptü.

Zavallı	 Jean	 orada	 şaşkın,	 hiçbir	 şey	 anlamayacak	 kadar	 şaşkın,	 içi	 alt	 üst,	 yüreği	 delik	 deşik,	 bir	 türlü

kavrayamadan	 duruyordu.

Sonra	 kız	 Luc'ün	 yanına	 oturdu	 ve	 gezeveliğe	 başladılar.

Jean	 onlara	 bakmıyor,	 artık	 arkadaşının	 neden	 hafta	 içinde	 iki	 kez	 çıkmış	 olduğunu	 anlıyor	 ve	 içinde

yakıcı	 bir	 üzüntü,	 aşağı	 yukarı	 bir	 yara	 duyumsuyor,	 hıyanetlerin	 açtığı	 o	 yarayı	 buluyordu.

Luc'le	 kız,	 ineğin	 yerini	 değiştirmeye	 birlikte	 gitmek	 için	 kalktılar.

Jean	 arkalarından	 baktı.	 Onların	 yanyana	 uzaklaştıklarını	 gördü.	 Arkadaşının	 kırmızı	 pantolonu	 yolda

parlak	 bir	 leke	 oluşturuyordu.	 Tahta	 tokmağı	 yerden	 alıp	 hayvanın	 bağlandığı	 kazığa	 vuran	 Luc	 oldu.

O	 gelişi	 güzel	 bir	 elle	 ineğin	 keskin	 bel	 kemiğini	 okşarken	 kız	 sağmak	 için	 çömeldi.	 Sonra	 kovayı

çimenlikte	 bıraktılar	 ve	 ormana	 daldılar.

Artık	 Jean	 onların	 girdiği	 yerde	 yaprak	 duvarından	 başka	 bir	 şey	 görmüyordu.	 Kendini	 o	 kadar

perişan	 buluyordu	 ki,	 kalkmaya	 çalışsa	 kesinlikle	 yere	 düşerdi.

Şaşkınlık	 ve	 acıdan,	 saf	 ve	 derin	 bir	 acıdan	 alıklaşmış,	 öyle	 duruyordu.	 Ağlamak,	 kaçmak,	 saklanmak,

bundan	 böyle	 sonuna	 kadar	 kimseyi	 görmemek	 istiyordu.

Birdenbire	 onların	 ağaçlıktan	 çıktıklarını	 gördü.	 Köylerde	 nişanlıların	 yaptığı	 gibi	 el	 ele,	 ağır	 ağır

döndüler.	 Kovayı	 taşıyan	 Luc'tü.

Ayrılmadan	 bir	 daha	 öpüştüler	 ve	 kız	 Jean'a	 dostça	 bir	 "İyi	 akşamlar"	 dedikten	 ve	 anlamlıca

gülümsedikten	 sonra	 çekip	 gitti.	 O	 gün	 ona	 süt	 sunmayı	 hiç	 de	 düşünmedi.

İki	 küçük	 asker,	 her	 zamanki	 gibi	 kımıltısız,	 dingin	 ve	 sessiz,	 yüzlerinin	 durgunluğu	 yüreklerini	 buran

şeyden	 hiçbir	 belirti	 vermeden,	 yan	 yana	 kaldılar.	 Güneş	 üzerlerine	 vuruyordu.	 İnek	 uzaktan	 onlara

bakarak	 vakit	 vakit	 böğürüyordu.

Saati	 gelince	 dönmek	 üzere	 kalktılar.

Luc	 bir	 değneğin	 kabuklarını	 soyuyordu.	 Jean	 boş	 şişeyi	 taşıyordu.	 Onu	 Bezons'daki	 şarapçıya	 bıraktı.

Sonra	 köprüye	 ayak	 bastılar	 ve	 her	 pazarki	 gibi	 birkaç	 saniye	 suyun	 akışına	 bakmak	 için	 orta	 yerde

durdular.

Jean	 akıntıda	 kendisini	 çeken	 bir	 şey	 görmüş	 gibi	 eğiliyor,	 demir	 korkuluktan	 gittikçe	 daha	 fazla

sarkıyordu.	 Luc	 ona:	 "Yani	 birazını	 içmek	 mi	 istiyorsun"	 diyecek	 oldu.	 Tam	 son	 sözcüğü	 söylerken

Jean'ın	 başı	 kalan	 tarafını	 çekti,	 kalkan	 bacaklar	 havada	 bir	 daire	 çizdi	 ve	 kırmızılı	 mavili	 küçük	 asker

bir	 külçe	 gibi	 düştü,	 suya	 girip	 gözden	 yitti.

Luc,	 heyecandan	 boğazı	 tıkanmış,	 boşuna	 haykırmaya	 çalışıyordu.	 İleride	 bir	 şeyin	 kımıldadığını

gördü.	 Sonra	 arkadaşının	 başı	 ırmağın	 yüzüne	 çıktı	 ve	 hemen	 yine	 battı.

Biraz	 daha	 ilerde	 yeniden	 bir	 el,	 ırmaktan	 fırlayıp	 yine	 dalan	 bir	 tek	 el	 fark	 etti.	 Hepsi	 bu	 oldu.

Koşuşan	 gemiciler	 o	 gün	 ölüyü	 bulamadılar.

Luc,	 aklı	 başından	 gitmiş,	 koşa	 koşa	 kışlaya	 yalnız	 döndü	 ve	 gözleri	 de,	 sesi	 de	 yaş	 dolu,	 ikide	 bir

burnunu	 silerek	 olayı	 anlattı:	 "Eğildi. .	 eğil. .	 eğildi. .	 o	 kadar...	 o	 kadar	 ki	 tepetaklak	 oldu...	 ve...	 ve...

düşe. .	 düşekoydu	 işte. ."

Daha	 fazla	 söyleyemedi.	 Heyecandan	 boğuluyordu. .	 Eğer	 bilmiş	 olsaydı. .



SAUVAGE	 NİNE

Georges	 Pouchet'ye



I

Virelogne'a	 on	 beş	 yıldır	 uğramamıştım.	 Prusyalıların	 yıkmış	 oldukları	 şatosunu	 sonunda	 yeniden

yaptıran	 dostum	 Servat	 ile	 birlikte	 avlanmak	 üzere	 oraya	 güzde	 gittim.



Bu	 yöreyi	 son	 derece	 seviyordum,	 güzel	 dünyanın,	 gözü	 okşayan,	 gıcıklayan	 köşelerindendi.	 Böyle

yerler	 maddi	 bir	 aşkla	 sevilir.	 Biz,	 toprağın	 büyülediği	 kimseler,	 çok	 görülmüş	 ve	 içimizi	 tıpkı	 mutlu

olayların	 yaptığı	 gibi	 gevşetmiş	 bazı	 kaynaklardan,	 bazı	 korulardan,	 bazı	 göllerden,	 bazı	 tepelerden

tatlı	 anılar	 saklarız.	 Hatta	 bazen	 kafamız;	 keyifli	 bir	 günde	 bir	 defacık	 görülmüş	 ve	 bir	 ilkyaz	 sabahı

sokakta	 açık	 ve	 saydam	 bir	 giysiyle	 raslanıp	 da	 ruhumuzda	 ve	 bedenimizde	 dindirilmez,	 unutulmaz

bir	 istek,	 yanından	 sürtünerek	 geçilmiş	 bir	 mutluluk	 duygusu	 bırakan	 kadın	 düşlemleri	 gibi	 içimizde

yer	 etmiş	 bir	 orman	 köşesine,	 bir	 kıyı	 parçasına	 yahut	 da	 çiçeklerin	 pudraladığı	 bir	 meyve	 bahçesine

yeniden	 döner.

Virelogne'da	 küçük	 küçük	 koruların	 süslediği,	 yerde	 toprağa	 kan	 yetiştiren	 damarlar	 gibi	 koşan

derelerin	 dolaştığı	 bütün	 kırı	 seviyordum.	 Bu	 derelerde	 istakozlar,	 alabalıklar	 ve	 yılan	 balıkları

tutuluyordu!	 Ne	 bulunmaz	 mutluluk!	 Yer	 yer	 yıkanılabiliyor	 ve	 bu	 ince	 su	 yataklarının	 kıyılarında

biten	 yüksek	 otlar	 arasında	 çok	 kez	 su	 çulluklarına	 raslanıyordu.

İki	 köpeğimin	 önümde	 şurayı	 burayı	 yoklamalarına	 bakarken	 bir	 keçi	 kadar	 hafiftim.	 Serval,	 yüz

metre	 sağımda	 bir	 yonca	 tarlasını	 araştırıyordu.	 Saudreslerin	 korusuna	 sınır	 çeken	 çalıları	 döndüm

ve	 yıkık	 bir	 kulübe	 gördüm.

Birden	 onu	 1869'da	 son	 kez	 gördüğüm	 biçimde,	 tertemiz,	 asmalara	 sarılı,	 kapısının	 önünde

tavuklarıyla	 anımsadım.	 Ayakta	 duran	 kırık	 dökük,	 uğursuz	 iskeletiyle	 ölü	 bir	 evden	 daha	 üzücü	 ne

olabilir?

Çok	 yorulduğum	 bir	 gün	 bu	 evde	 bir	 kadıncağızın	 bana	 bir	 bardak	 şarap	 içirdiğini	 ve	 Serval'in	 ev

sahiplerinin	 öyküsünü	 anlattığını	 da	 anımsadım.	 Hep	 tezkeresiz	 avcılık	 eden	 baba,	 jandarmalar

tarafından	 öldürülmüştü.	 Daha	 önce	 görmüş	 olduğum	 oğul,	 iri	 ve	 kuru	 bir	 delikanlıydı	 ve	 o	 da

korkunç	 bir	 av	 düşmanı	 sayılıyordu.	 Bunlara	 Sauvagelar	 deniyordu.

Bu	 bir	 ad	 mı,	 yoksa	 anlamlı	 bir	 lakap	 mıydı?	 (3)

Serval'e	 seslendim.	 Uzun	 leylek	 adımlarıyla	 geldi.

-‐	 Burada	 oturanlar	 ne	 oldu?	 diye	 sordum.

Bana	 aşağıdaki	 olayı	 anlattı.



II



Savaş	 başlayınca	 otuz	 üç	 yaşında	 olan	 Sauvage	 oğul,	 anayı	 evde	 yalnız	 bırakarak	 askere	 gitti.	 Parası

olduğunu	 bildikleri	 için	 yaşlı	 kadına	 pek	 acıyan	 yoktu.

Onun	 için	 o,	 köyden	 o	 kadar	 uzakta,	 ormanın	 kıyısındaki	 bu	 ıssız	 evde	 tek	 başına	 kaldı.	 Erkekleriyle

aynı	 soydan,	 uzun	 ve	 zayıf,	 çok	 gülmez,	 hiç	 şakaya	 gelmez,	 sert	 bir	 kocakarı	 olduğu	 için	 korkmuyordu

da.	 Zaten	 köy	 kadınları	 hiç	 gülmezler.	 Gülmek	 erkeklere	 özgü	 bir	 şeydir.	 Donuk	 ve	 ışıksız	 bir	 ömür

sürdükleri	 için	 kadınların	 dar	 ve	 üzüntülü	 bir	 ruhları	 olur.	 Köylü	 meyhanede	 gürültülü	 neşeyi	 biraz

öğrenirse	 de	 karısı	 boyuna	 asık	 bir	 suratla	 ciddi	 kalır.	 Onların	 yüz	 kasları	 asla	 gülme	 alıştırması

yapmamıştır.

Sauvage	 Nine	 de	 hemen	 karla	 örtülmüş	 kulübesinde	 her	 zamanki	 yaşamını	 sürdürdü.	 Her	 hafta	 köye

ekmekle	 biraz	 et	 almaya	 gidiyor,	 sonra	 damına	 dönüyordu.	 Kurtlardan	 söz	 edildiği	 için	 sırtında

tüfekle,	 oğlunun	 kavrana	 kavrana	 dipçiği	 aşınmış	 paslı	 tüfeğiyle	 dışarı	 çıkardı.	 Biraz	 kamburlaşmış

olan	 iriyarı	 Sauvage	 Nine'nin,	 silahının	 namlusu,	 başını	 sıkan	 ve	 kimsenin	 görmediği	 ak	 saçlarını

sımsıkı	 kapayan	 siyah	 başlığından	 da	 yukarda,	 ağır	 adımlarla	 karda	 gidişi	 görülecek	 şeydi.

Bir	 gün	 Prusyalılar	 geldi.	 Onları,	 herkesin	 parasına	 ve	 olanaklarına	 göre	 yerlilere	 dağıttılar.	 Zengin

tanınan	 yaşlı	 kadına	 dört	 kişi	 düştü.

Bunlar	 sarışın	 derili,	 sarışın	 sakallı,	 mavi	 gözlü,	 o	 zamana	 kadar	 çektikleri	 yorgunluğa	 karşın	 tombul

kalmış	 dört	 iriyarı	 delikanlıydı.	 Zaptedilmiş	 bir	 ülkede	 bulundukları	 halde	 iyi	 çocuklardı.	 Bu	 yaşlı

kadının	 yanında	 yalnız	 kalınca	 ona	 çok	 yakınlık	 gösterdiler,	 yorulmasına	 ve	 para	 harcamasına

olabildiği	 kadar	 yer	 bırakmadılar.	 Sabahları	 dördünün	 de	 kuyunun	 çevresinde	 gömlekle	 tuvaletlerini

yaptıkları,	 Sauvage	 Nine	 gidip	 gelerek	 çorbayı	 hazırlarken	 onların,	 karların	 çiğ	 ışığında,	 kuzey

insanlarına	 özgü	 beyaz	 ve	 pembe	 ellerini	 bol	 suyla	 yıkadıkları	 görülüyordu.	 Sonra	 da	 mutfağı

temizliyorlar,	 cam	 siliyorlar,	 odun	 kırıyorlar,	 patates	 ayıklıyorlar,	 çamaşır	 yıkıyorlar,	 tıpkı

annelerinin	 çevresinde	 dört	 iyi	 oğulmuşlar	 gibi	 evin	 bütün	 işlerini	 yapıyorlardı.

Fakat	 yaşlı	 kadın	 boyuna	 kendininkini,	 kanca	 burunlu,	 kestane	 gözlü	 ve	 dudağının	 üstüne	 kara

kıllardan	 bir	 şerit	 çekilmişçesine	 gür	 bıyıklı	 koca	 sıskasını	 düşünüyordu.	 Ocağında	 yerleşen



askerlerin	 her	 birine	 her	 gün	 soruyordu:

-‐	 Fransız	 alayının,	 yirmi	 üçüncü	 piyadenin	 nereye	 gittiğini	 biliyor	 musunuz?	 Benim	 oğlum	 orada	 işte.

Onlar	 yanıt	 veriyorlardı:	 "Hayır,	 bilmiyoruz,	 hiç	 bilmiyoruz."	 Ve	 ötede	 kendilerinin	 de	 birer	 annesi

olan	 bu	 adamlar,	 acısını	 ve	 endişelerini	 anlayarak	 ona	 bin	 türlü	 özen	 gösteriyorlardı.	 Zaten	 o,	 dört

düşmanını	 seviyordu	 da.	 Çünkü	 köylülerin	 hiç	 yurtseverlik	 kinleri	 yoktur.	 Bu,	 yalnızca	 yüksek

sınıflara	 özgüdür.	 Aşağıdakiler,	 yoksul	 oldukları	 ve	 her	 yeni	 vergi	 üzerlerine	 yıkıldığı	 için	 en	 çok

verenler,	 sayı	 tuttukları	 için	 yığın	 yığın	 öldürülenler	 ve	 asıl	 topun	 ağzına	 gelenler	 ve	 sonunda	 en

zayıfları	 ve	 en	 karşı	 koyamazları	 oluşturdukları	 için	 savaşın	 amansız	 yoksulluklarını	 en	 çok	 ezilerek

çekenler,	 her	 iki	 ulusu,	 hem	 yenen,	 hem	 de	 yenileni	 altı	 ayda	 tüketen	 o	 dövüşken	 çabalardan,	 o

ayaklandırıcı	 onur	 kaygısından	 ve	 o	 uydurma	 siyasal	 düzenlerden	 hiç	 anlamazlar.

Çevrede,	 Sauvage	 Nine'nin	 Almanlarından	 söz	 edilirken:

-‐	 İşte	 onlardan	 tam	 yerlerini	 bulan	 dördü,	 diyorlardı.

Durum	 böyleyken	 bir	 sabah	 yaşlı	 kadın,	 evde	 yalnız	 bulunduğu	 sırada	 uzaktan	 bir	 adamın	 ovada

kendi	 evine	 doğru	 geldiğini	 gördü.	 Onu	 hemen	 tanıdı.	 Mektupları	 dağıtan	 yaya	 postacıydı.	 Adam	 ona

zarf	 gibi	 katlanmış	 bir	 kâğıt	 verdi.	 O	 da	 dikiş	 dikerken	 kullandığı	 gözlüğü	 kılıfından	 çıkararak	 şunları

okudu:

"Bayan	 Sauvage,	 bu	 mektup	 size	 kötü	 bir	 haber	 verecek.

Oğlunuz	 Victor	 dün	 bir	 gülleyle	 vuruldu,	 adeta	 ikiye	 bölündü.	 Bölükte	 yan	 yanaydık.	 Kendisi	 başına

bir	 şey	 gelirse	 hemen	 o	 gün	 size	 haber	 vermemi	 söylerdi.	 Olay	 sırasında	 da	 yanı	 başında

bulunuyordum.

Savaş	 bitince	 size	 getirmek	 üzere	 cebinden	 saatini	 aldım.

Selamlarımı	 sunarım.

Césaire	 Rivot

23'üncü	 Piyade	 Taburu	 2.	 koğuş	 erlerinden"



Mektup	 üç	 haftalıktı.

Kadın	 ağlamıyordu.	 Öyle	 duruyordu.	 O	 kadar	 heyecanlanmış,	 tutulmuştu	 ki	 acı	 bile	 duyamıyordu:

"İşte	 Victor	 sonunda	 vuruldu"	 diye	 düşünüyordu.	 Sonra	 yavaş	 yavaş	 gözlerine	 yaş	 çıktı,	 yüreğini

üzüntü	 bürüdü.	 Düşünceler,	 korkunç	 ve	 ezici,	 kafasına	 birer	 birer	 geliyordu.	 Artık	 onu,	 oğlunu,

kocamanını	 kucaklayamayacaktı.	 Hem	 de	 hiçbir	 zaman!	 Babayı	 jandarmalar,	 oğlu	 da	 Prusyalılar

öldürmüştü.. 	 Bir	 gülleyle	 ikiye	 bölünmüştü.	 Olayı,	 korkunç	 olayı	 adeta	 görüyordu,	 gözler	 açık,	 baş

düşüyor	 ve	 o,	 kızdığı	 zamanlar	 yaptığı	 gibi,	 palabıyığının	 ucunu	 ısırıyordu.

Ya	 sonra,	 ölüsünü	 ne	 yapmışlardı?

Alnının	 ortasında	 kurşunuyla	 nasıl	 kocasını	 ona	 vermişlerse	 bari	 oğlunu	 da	 verselerdi!

Fakat	 bir	 konuşma	 gürültüsü	 duydu.	 Prusyalılar	 köyden	 dönüyorlardı.	 Çarçabuk	 mektubu	 cebine

sakladı,	 gözlerini	 silmeye	 de	 yetişerek	 onları	 her	 zamanki	 yüzüyle	 rahat	 rahat	 karşıladı.

Dördü	 de	 keyifli,	 gülüyorlardı.	 Çünkü,	 kuşkusuz	 çalınmış,	 güzel	 bir	 tavşan	 getiriyorlardı	 ve	 yaşlı

kadına	 iyi	 bir	 şey	 yeneceğini	 işaretle	 anlatıyorlardı.

Kadın	 yemeği	 hazırlamak	 üzere	 hemen	 işe	 koyuldu.	 Ama	 sıra	 tavşanı	 öldürmeye	 gelince	 güç

bulamadı.	 Bununla	 birlikte	 bunu	 ilk	 kez	 yapacak	 değildi!	 Erlerden	 biri,	 kulaklarının	 arkasına	 bir

yumruk	 indirerek	 hayvanın	 işini	 bitirdi.

Tavşan	 öldükten	 sonra,	 kadın	 onun	 kırmızı	 vücudundan	 deriyi	 sıyırdı.	 Fakat	 ellediği	 kanın,	 ellerini

bulayan	 kanın,	 soğuduğunu	 ve	 pıhtılaştığını	 duyduğu	 ılık	 kanın	 görünümü	 onu	 tepeden	 tırnağa	 kadar

titretti.	 Hep	 ikiye	 bölünmüş,	 henüz	 çırpınan	 şu	 hayvan	 gibi	 kıpkırmızı	 kocamanını	 düşünüyordu.

Prusyalılarıyla	 birlikte	 sofraya	 oturduysa	 da	 bir	 lokma	 bile	 yiyemedi.	 Onlar	 ona	 aldırmadan	 tavşanı

sömürdüler.	 O,	 konuşmadan,	 kafasında	 bir	 şey	 düşünerek,	 onlara	 kıyıdan	 bakıyordu.	 Yüzü	 o	 kadar

renk	 vermez	 duruyordu	 ki	 kimse	 bir	 şey	 fark	 etmedi.

Kadın	 ansızın	 sordu:	 "Bir	 aydır	 birlikteyiz	 ama	 adlarınızı	 bile	 bilmiyorum."	 Onlar	 güçlükle	 ne

istediğini	 anladılar	 ve	 adlarını	 söylediler.	 Ama	 bu	 kadarı	 yetmiyordu.	 Bunları	 ailelerinin	 adresleriyle

birlikte	 bir	 kâğıda	 yazdırdı	 ve	 gözlüğünü	 koca	 burnuna	 yerleştirerek	 bu	 bilmediği	 yazıyı	 gözden

geçirdi.	 Sonra	 kâğıdı	 katladı	 ve	 cebine,	 oğlunun	 ölümünü	 haber	 veren	 mektubun	 üzerine	 koydu.

Yemek	 bitince	 adamlara:

-‐	 Ben	 biraz	 sizin	 için	 çalışayım,	 dedi	 ve	 yattıkları	 samanlığa	 kuru	 ot	 çıkarmaya	 başladı.

Onlar	 bu	 işi	 şaşkınlıkla	 karşıladılar.	 O	 da	 biraz	 daha	 ısınacaklarını	 söyledi.	 Kendisine	 yardım	 ettiler.

Demetleri	 ta	 çatının	 samanlarına	 kadar	 yığıyorlardı.	 Böylece	 kendilerine	 dört	 duvarı	 ottan,	 sıcak	 ve



kokulu,	 içinde	 çok	 güzel	 uyunacak,	 büyük	 bir	 oda	 yaptılar.

Akşam	 yemeğinde	 erlerin	 biri	 Sauvage	 Nine'nin	 yine	 hiçbir	 şey	 yemediğini	 görerek	 merak	 etti.	 Kadın

etlerinin	 kasıldığını	 söyledi.	 Sonra	 ısınmak	 için	 güzel	 bir	 ateş	 yaktı.	 Dört	 Alman	 da	 her	 akşam

çıktıkları	 merdivenden	 yerlerine	 çekildiler.

Samanlığın	 kapısı	 kapanır	 kapanmaz	 yaşlı	 kadın,	 merdiveni	 çekti.	 Sonra	 gürültüsüzce	 sokak	 kapısını

açtı	 ve	 yeniden	 kuru	 ot	 demetleri	 alarak	 mutfağını	 doldurdu.	 Karda	 yalınayak	 öyle	 yavaş	 yürüyordu

ki	 bir	 şey	 duyulmuyordu.	 Vakit	 vakit	 de	 uyuyan	 dört	 erin	 keskin	 ve	 başka	 başka	 horlayışlarını

dinliyordu.

Hazırlıklarının	 yeteceğini	 aklı	 kesince	 demetlerin	 birini	 ocağa	 attı	 ve	 tutuşur	 tutuşmaz	 onu	 ötekilerin

üzerine	 serpti.	 Sonra	 dışarıya	 çıktı	 ve	 baktı.

Birkaç	 saniye	 geçmeden	 kulübenin	 içini	 keskin	 bir	 ışık	 aydınlattı.	 Sonra	 korkunç	 bir	 mangal,	 kızgın

bir	 dev	 fırını	 oluştu.	 Aydınlığı	 dar	 pencereden	 fışkırıyor,	 karın	 üstüne	 parlık	 bir	 çizgi	 çekiyordu.

Daha	 sonra	 evin	 tepesinden	 büyük	 bir	 çığlık	 koptu.	 Sonra	 insan	 ulumalarından,	 korku	 ve	 umarsızlık

içinde	 koparılan	 yürek	 parçalayıcı	 haykırışlardan	 bir	 uğultu	 oldu.	 Sonra	 samanlık	 kapısı	 içeri	 düşerek

bir	 ateş	 hortumu	 oraya	 daldı,	 ottan	 çatıyı	 deldi,	 sonsuz	 bir	 meşale	 alevi	 gibi	 gökyüzüne	 fırladı	 ve

bütün	 kulübe	 tutuştu.

Artık	 içerde	 ateş	 çıtırtısından,	 duvar	 çökmesinden,	 direk	 düşmesinden	 başka	 bir	 ses	 duyulmuyordu.

Birden	 dam	 da	 indi	 ve	 kulübenin	 kızgın	 kümesinden	 havaya,	 bir	 duman	 bulutu	 ortasında,	 büyük	 bir

kıvılcım	 sorgucu	 yükseldi.

Bembeyaz	 kır,	 ateşle	 aydınlanmış,	 kırmızı	 boyalı	 örtü	 gibi	 parıldıyordu.

Uzaklarda	 bir	 çan	 çalmaya	 başladı.

Yaşlı	 Sauvage,	 adamlardan	 kimse	 kaçmasın	 diye	 elinde	 tüfek,	 oğlunun	 tüfeği,	 yanmış	 evinin	 önünde,

ayakta	 duruyordu.

İşin	 bittiğini	 görünce	 silahını	 ateşe	 attı.	 Bir	 patlama	 sesi	 çınladı.

Adamlar,	 köylüler,	 Prusyalılar,	 geliyorlardı.

Kadını	 yere	 uzatılmış	 bir	 ağaç	 gövdesinin	 üzerinde,	 rahat	 ve	 hoşnut	 oturuyor	 buldular.

Bir	 Fransız	 çocuğu	 gibi	 Fransızca	 konuşan	 bir	 Alman	 subayı	 sordu:

-‐	 Nerede	 erleriniz?

O,	 kuru	 kolunu	 yangının	 sönmeye	 başlayan	 kızıl	 yığınına	 doğru	 uzattı	 ve	 güçlü	 bir	 sesle	 yanıt	 verdi:

-‐	 Bunun	 içinde!

Çevresine	 toplanıyorlardı,	 Prusyalı	 sordu:

-‐	 Yangın	 nasıl	 çıktı?

Kadın:	 -‐	 Ben	 çıkardım,	 dedi.

Kimse	 inanmıyordu.	 Onu	 kazadan	 aklını	 oynatmış	 sanıyorlardı.	 O	 vakit	 herkes	 çevresine	 üşüşür	 ve

kendisini	 dinlerken,	 o,	 ta	 mektubun	 gelişinden	 eviyle	 birlikte	 tutuşan	 adamların	 son	 çığlığına	 kadar

bütün	 olayı	 başından	 sonuna	 kadar	 anlattı.	 Ne	 duyduklarından,	 ne	 de	 yaptıklarından	 birini	 unuttu.

Bitirince	 cebinden	 iki	 kâğıt	 çıkardı	 ve	 ateşin	 son	 ışıklarında	 onları	 ayırt	 etmek	 için	 yine	 gözlüğünü

taktı.	 Sonra	 birini	 göstererek:	 "Bu,	 Victor'un	 ölümü"	 dedi.	 Öbürünü	 gösterirken	 de	 başıyla	 kızıl

döküntüleri	 işaret	 ederek:	 "Bu	 da	 onların	 adları"	 diye	 ekledi;	 evlerine	 yazılması	 için.	 Beyaz	 kâğıdı,

kendisini	 omuzlarından	 tutan	 subaya	 rahatça	 uzattı	 ve	 yine:

-‐	 Nasıl	 olduğunu	 yazarsınız,	 dedi;	 analarına	 babalarına	 bunu	 benim	 yaptığımı	 bildirirsiniz.	 Simon

Sauvage	 kadının	 zaferi!	 Unutmayın.

Subay	 haykıra	 haykıra	 Almanca	 komutlar	 veriyordu.	 Kadını	 yakaladılar,	 evinin	 henüz	 sıcak

duvarlarının	 önüne	 diktiler.	 Sonra	 karşısında	 yirmi	 metre	 öteye	 acele	 on	 iki	 kişi	 dizildi.	 O	 hiç

kıpırdamadı.	 Anlamıştı.	 Bekliyordu.

Bir	 komut	 çınladı,	 arkasından	 uzun	 bir	 patlama	 koptu.	 Sonra	 gecikmiş	 bir	 tüfek	 tek	 başına	 patladı.

Kadın	 düşmedi.	 Bacakları	 biçilmiş	 gibi	 çöktü.

Prusyalı	 subay	 yaklaştı.	 Kadın	 hemen	 hemen	 ikiye	 bölünmüştü.	 Büzülmüş	 elinde	 kana	 bulanmış

mektubunu	 tutuyordu.

Dostum	 Serval	 ekledi:

-‐	 İşte	 Almanlar	 şatomu,	 yörenin	 şatosunu	 bir	 karşılık	 olsun	 diye	 yıktılar.

Ben	 burada	 kavrulan	 dört	 uysal,	 kendi	 halinde	 delikanlının	 annelerini	 ve	 bu	 duvarın	 önünde	 kurşuna

dizilen	 öteki	 annenin	 yabanıl	 kahramanlığını	 düşünüyordum.

Yerden,	 ateşin	 karasını	 hâlâ	 üstünde	 taşıyan	 küçük	 bir	 taş	 aldım.





BİR	 ANA	 BABA	 KATİLİ



Avukat,	 savunmasında	 deli	 olduğunu	 ileri	 sürmüştü.	 Bu	 garip	 cinayet	 başka	 nasıl	 açıklanabilirdi?

Bir	 sabah	 Chatou	 yakınlarında	 kamışlar	 arasında	 sarmaş	 dolaş	 iki	 ceset	 bulunmuştu.	 Kadın	 da,	 erkek

de	 zengin,	 hemen	 hemen	 genç	 ve	 yörenin	 belli	 başlı	 kibarlarındandı.	 Daha	 geçen	 yıl	 evlenmişlerdi.

Yani	 kadın	 üç	 yıldan	 fazla	 dul	 yaşamamıştı.

Kimse	 düşmanları	 olacağını	 sanmıyordu.	 Üzerlerinden	 bir	 şey	 de	 çalınmamıştı.	 İnce,	 uzun	 ve	 sivri	 bir

demirle	 arka	 arkaya	 vurulduktan	 sonra	 kıyıdan	 suya	 atılmışa	 benziyorlardı.

Soruşturma	 ortaya	 bir	 şey	 çıkaramıyordu.	 Bilgilerine	 başvurulan	 kayıkçıların	 bir	 şeyden	 haberleri

yoktu.	 Konu	 yüzüstü	 bırakılacakken	 yakın	 köylerin	 birinden	 Georges	 Louis	 adlı	 ve	 Le	 Bourgeois

lakaplı	 genç	 bir	 marangoz	 gelip	 polise	 teslim	 oldu.

Bütün	 sorulanlara	 yalnızca	 şu	 yanıtı	 veriyordu:

-‐	 Adamı	 iki	 yıldan,	 kadını	 da	 altı	 aydan	 beri	 tanıyorum.	 Çok	 kez	 bana	 eski	 eşya	 onartmaya	 gelirlerdi.

Çünkü	 ben	 işimde	 ustayım.

-‐	 Onları	 neden	 öldürdünüz?	 sorusunu	 da	 boyuna:

-‐	 Öldürmek	 istediğim	 için,	 diye	 karşılıyordu.

Ağzından	 başka	 bir	 söz	 alınmamıştı.

Bu	 adam	 kuşkusuz	 bir	 babasız	 çocuktu.	 Daha	 önce	 kasabada	 sütninedeydi.	 Sonra	 bırakılmıştı.

Georges	 Louis'den	 başka	 adı	 yoktu.	 Fakat	 büyüdükçe	 arkadaşlarında	 bulunmayan	 anadan	 doğma

zevkler	 ve	 inceliklerle	 zekası	 göze	 görünür	 derecede	 açıldığı	 için	 ona	 "Kentsoylu"	 demişler	 ve	 asıl

adını	 kullanmaz	 olmuşlardı.	 Sanat	 edindiği	 marangozlukta	 parmakla	 gösterilir	 ustalardan

sayılıyordu.	 Hatta	 biraz	 ağaç	 üzerine	 oyma	 da	 yapıyordu.	 Komünistlikle	 nihlistliğin	 pek	 ileri	 yandaşı

olduğu,	 kanlı	 dramlardan	 söz	 eden	 romanları	 çok	 okuduğu,	 etkili	 bir	 seçmen	 ve	 işçi,	 köylü

toplantılarında	 sözü	 geçer	 bir	 konuşmacı	 olduğu	 da	 dillerdeydi.



*	 	 	 	 	 *	 	 	 	 	 *

Evet,	 avukat	 deli	 olduğunu	 ileri	 sürmüştü. Gerçekte	 bu	 işçinin,	 kendisine	 iki	 yıldan	 beri	 üç	 bin	 franklık	 (buna	 defterleri	 tanıkti)	 iş	 yaptıran	 en	 iyi,

zengin	 ve	 cömert	 (öyle	 tanıyordu)	 müşterilerini	 öldürmesi	 nasıl	 kabul	 edilebilirdi?	 İşte	 bir	 tek

açıklama	 yolu	 vardı:	 Delilik,	 bir	 sınıfsızın	 bütün	 kentsoylulara	 yöneltilmiş	 bir	 öcü	 iki	 kentsoyludan

alma	 saplantısı.	 Avukat	 bu	 babasıza	 ülkece	 verilen	 "Kentsoylu"	 lakabını	 ustalıkla	 anımsatarak

haykırıyordu:

-‐	 Anasının	 babasının	 attığı	 bu	 talihsiz	 çocuğu	 böyle	 yüceltmek	 bir	 alay,	 hem	 de	 güçlü	 bir	 alay	 değil

midir?	 O,	 ateşli	 bir	 cumhuriyetçidir.	 Ne	 diyorum.	 Hatta	 cumhuriyetin	 vaktiyle	 kurşuna	 dizip	 sürdüğü,

fakat	 bugün	 kucaklayarak	 karşıladığı	 bir	 siyasal	 partidendir.	 Yangının	 bir	 ilke	 ve	 insan	 öldürmenin

basit	 bir	 araç	 sayıldığı	 partiden.

Şimdi	 genel	 toplantılarda	 alkışlanan	 bu	 uğursuz	 ilkeler,	 işte	 bu	 adamın	 da	 düşünmesine	 neden	 oldu.

O	 cumhuriyetçiler,	 hatta	 ve	 hatta	 kadınlar	 tarafından,	 Mösyö	 Gambetta'nın,	 Mösyö	 Grevy'nin

başlarının	 istendiğini	 duya	 duya	 kafasının	 allak	 bullak	 olduğunu	 gördü.	 O	 da	 kan,	 kentsoylu	 kanı

istedi!

Mahkum	 edilmesi	 gereken	 o	 değil,	 Commune'dür,	 baylar!

Salonu	 beğenme	 ve	 onay	 fısıltıları	 dolaştı.	 Avukatın	 davayı	 kazanması	 kesin	 sayılıyordu.	 Savcı

üstelemedi.

O	 vakit	 başkan	 sanığa,	 o	 ünlü	 soruyu	 sordu:

-‐	 Sanık,	 savunmanız	 için	 bir	 şey	 eklemeyecek	 misiniz?

Adam	 kalktı.

Kısa	 boylu,	 sarı	 keten	 renginde,	 ela	 gözleri	 kımıltısız	 ve	 parlak	 biriydi.	 Bu	 ince	 yapılı	 çocuktan	 güçlü,

açık	 ve	 yankılar	 yapan	 bir	 ses	 çıkıyor,	 daha	 ilk	 sözcüklerde	 hakkındaki	 düşünceyi	 değiştiriveriyordu.

Bir	 konuşmacı	 tonuyla	 yüksekten	 ve	 en	 önemsiz	 sözlerini	 bile	 büyük	 salonun	 sonundan

işittirebilecek	 biçimde	 tane	 tane	 konuştu:

-‐	 Başkanım,	 tımarhaneye	 gitmek	 istemediğim,	 hatta	 kafamın	 kesilmesini	 bile	 buna	 yeğlediğim	 için

size	 her	 şeyi	 söyleyeceğim.

Ben	 bu	 adamla	 kadını	 öldürdüm.	 Çünkü	 onlar	 benim	 anam	 ve	 babamdı.

Şimdi	 beni	 dinleyin	 ve	 kararınızı	 verin.

Bir	 kadın	 bir	 oğlan	 doğurdu	 ve	 onu	 bir	 yerde	 bir	 sütnineye	 verdi.	 Cinayet	 ortağının,	 bu	 küçük

masumu	 yalnızca	 hangi	 yöreye	 götürdüğünü	 biliyordu.	 Çocuk	 ömürlük	 yoksulluğa,	 yasa	 dışında



doğmak	 utancına,	 üstelik	 de,	 bırakıldığı	 için	 ve	 aylık	 parayı	 alamayan	 sütninenin	 (birçokları	 gibi)	 onu

tükenmeye,	 açlıktan	 kıvranmaya,	 bakımsızlıktan	 sönmeye	 bırakması	 beklenebileceği	 için,	 ölüme

mahkumdu.

Bana	 süt	 veren	 kadın	 annemden	 daha	 namuslu,	 daha	 kadın,	 daha	 büyük,	 daha	 anne	 çıktı.	 Beni

yetiştirdi.	 Görevini	 yapmakla	 hata	 etti.	 Bir	 köşeye	 gübre	 atılır	 gibi	 bırakılıveren	 bu	 düşkün	 çocukları

Azrail'e	 göstermek	 daha	 iyidir.

Üzerimde	 bir	 onursuzluk	 taşıdığımı	 belli	 belirsiz	 duyarak	 büyüdüm.	 Bir	 gün	 başka	 çocuklar	 bana

"piç"	 dediler.	 İçlerinden	 birinin,	 evinde	 duyup	 yaydığı	 bu	 sözcüğün	 ne	 demek	 olduğunu	 bilmiyorlardı.

Ben	 de	 bilmiyordum,	 fakat	 sezdim.

Okulun,	 diyebilirim	 ki,	 en	 zeki	 öğrencilerinden	 biriydim.	 Ailem	 beni	 bırakma	 suçunu	 işlemeseydi

namuslu,	 belki	 de	 yüksek	 bir	 adam	 olacaktım,	 başkanım.

Bu	 cinayeti	 onlar	 bana	 karşı	 işlediler.	 Ben	 kurban	 oldum.	 Onlar	 suçlu	 oldu.	 Ben	 savunmasızdım.	 Onlar

acımasızdı.	 Bana	 sevgi	 borçluydular;	 beni	 attılar.

Ben	 yaşamımı	 onlardan	 almıştım.	 Fakat	 yaşam,	 verilen	 bir	 armağan	 mıdır?	 Herhalde	 benimki	 bir

ezinç	 yükünden	 başka	 şey	 değildi.	 Utandırıcı	 bakışlarından	 sonra	 onlara	 sonunda	 bir	 öç	 borcum

kalıyordu.	 Onlar	 bana	 karşı	 bir	 yaratığa	 layık	 görülebilecek	 davranışların	 en	 insanlığa	 sığmazını,	 en

alçakça	 ve	 en	 canavarcasını	 yaptılar.

Aşağılanan	 adam	 vurur;	 malı	 çalınan,	 onu	 zorla	 geri	 alır.	 Aldatılan,	 oyuna	 getirilen,	 yıkıma	 sürüklenen

kimse	 öldürür.	 Tokatlanan	 adam	 öldürür;	 onurundan	 edilen	 adam	 öldürür.	 Ben	 öfkelerini

bağışladıklarınızın	 hepsinden	 çok	 soyulmuş,	 aldatılmış,	 yıkıma	 sürüklenmiş,	 manen	 tokatlanmış	 ve

onursuzluğa	 düşürülmüş	 bir	 adamım.

Öldürdüm,	 öç	 aldım.	 Bu	 benim	 hakkımdı.	 Beni	 içine	 attıkları	 korkunç	 yaşama	 karşı	 onların	 günlü

güneşli	 yaşamını	 aldım.

Ana	 baba	 öldürmekten	 söz	 edeceksiniz!	 Kendileri	 için	 nefret	 edilen	 bir	 yük,	 bir	 korku,	 bir	 alçaklık

lekesi	 olduğum	 bu	 insanlar,	 doğumumu	 bir	 uğursuzluk	 ve	 yaşamamı	 tepelerinde	 bir	 utanç	 sayan	 bu

yaratıklar	 benim	 anam,	 babam	 mıydı	 sanki?	 Onlar	 bencilce	 bir	 zevk	 arıyorlardı;	 beklemedikleri	 bir

çocukları	 oldu.	 Onu	 aradan	 kaldırdılar.	 Benim	 de	 onlara	 aynı	 şeyi	 yapma	 sıram	 geldi.

Bununla	 birlikte	 son	 zamanlarda	 onları	 sevmeye	 de	 hazırdım.

Demin	 söylediğim	 gibi,	 iki	 yıl	 önce	 adam,	 yani	 babam	 ilk	 kez	 olarak	 dükkanıma	 girdi.	 Bir	 şeyden

kuşkulanmıyordum.	 Bana	 iki	 parça	 eşya	 ısmarladı.	 Sonradan	 öğrendim	 ki	 papazdan,	 gizli	 kalmak

koşuluyla,	 bazı	 bilgiler	 almış.

Sık	 sık	 geliyor,	 beni	 çalıştırıyor	 ve	 iyi	 para	 veriyordu.	 Hatta	 bazen	 de	 biraz	 öteden	 beriden	 söz

ediyordu.	 Kendisi	 için	 içimde	 bir	 sevgi	 duyuyordum.

Bu	 yılın	 başında	 karısını,	 annemi	 de	 getirdi.

Kadın	 içeri	 girdiği	 zaman	 öyle	 titriyordu	 ki	 kendisini	 bir	 sinir	 hastası	 sandım.	 Oturacak	 yer	 aradı	 ve

bir	 bardak	 su	 istedi.	 Bir	 şey	 söylemiyordu.	 Yaptığım	 eşyaya	 bir	 deli	 gibi	 bakıyor,	 adamın	 her

sorduğuna	 gelişigüzel	 bir	 evet	 veya	 hayırdan	 başka	 yanıt	 vermiyordu.	 Çıkıp	 gittiği	 zaman	 onun	 biraz

kaçık	 olduğu	 yargısına	 vardım.

Ertesi	 ay	 yine	 geldi.	 Yatışkın	 ve	 kendine	 egemendi.	 O	 gün	 epeyce	 durup	 gevezelik	 ettiler	 ve	 bana

büyük	 bir	 iş	 ısmarladılar.	 Kendisini,	 bir	 şey	 fark	 etmeden,	 üç	 kez	 daha	 gördüm.	 Fakat	 bir	 gün

yaşamımdan,	 çocukluğumdan,	 ailemden	 laf	 açmaya	 kalktı.	 Hemen	 yanıt	 verdim:	 "Benim	 ana	 babam,

beni	 sokağa	 atmış	 iki	 alçaktı	 bayan."	 O	 zaman	 elini	 göğsüne	 götürdü	 ve	 düşüp	 bayıldı.	 Derhal:	 "Bu

benim	 annem!"	 diye	 düşündüm.	 Fakat	 bir	 şey	 sezdirmekten	 çekindim.	 Kendisinin	 açılmasını

istiyordum.

Onlar	 gibi	 ben	 de	 bilgi	 topladım.	 Ancak	 geçen	 temmuzdan	 beri	 evli	 bulunduklarını,	 annemin	 o	 tarihe

kadar	 üç	 yıl	 dul	 kaldığını	 öğrendim.	 Daha	 ilk	 kocasının	 yaşamında	 seviştikleri	 çok	 söylenmişse	 de

bunun	 bir	 kanıtı	 elde	 edilememişti.	 Bu	 kanıt	 bendim.	 Önce	 saklanan,	 sonra	 yok	 edilmesi	 umulan

kanıt.

Bekledim.	 Bir	 akşam,	 yine	 babamla	 birlikte,	 çıkageldi.	 O	 gün,	 bilmem	 neden,	 çok	 heyecanlı	 gibiydi.

Giderken	 bana	 şunları	 söyledi:	 "Sizi	 namuslu	 bir	 çocuk	 ve	 iyi	 bir	 işçi	 gördüğüm	 için	 size	 yardımcı

olmak	 istiyorum.	 Kuşkusuz	 bir	 gün	 evlenmeyi	 düşüneceksiniz.	 Beğeneceğiniz	 kadını	 özgürce

seçmenize	 yardım	 edeyim	 diyorum.	 Ben	 bir	 kez	 istemeye	 istemeye	 evlenmiştim.	 Onun	 için	 bundan

neler	 çekildiğini	 bilirim.	 Şimdi	 zengin,	 çocuksuz,	 özgür	 ve	 malıma	 sahibim.	 İşte	 size	 ayırdığım

evlenme	 parası."

Elime	 doğru	 koca	 bir	 mühürlü	 zarf	 uzattı.



Kendisine	 gözlerimi	 dikerek	 baktım,	 sonra	 sordum:	 "Siz	 benim	 annem	 misiniz?"

Üç	 adım	 geriledi	 ve	 beni	 görmemek	 için	 eliyle	 gözlerini	 kapadı.	 Öteki,	 adam,	 yani	 babam	 onu

kollarına	 aldı	 ve	 bana	 haykırdı:	 "Delirdiniz	 galiba!"

Yanıt	 verdim:	 "O	 kadar	 değil.	 Sizin	 benim	 anam	 ve	 babam	 olduğunuzu	 pekâlâ	 biliyorum.

Aldanmadığım	 ortada.	 Şunu	 itiraf	 edin,	 gizinizi	 saklayayım.	 Size	 hiç	 kızmayacağım.	 Neysem	 yine	 o,

sade	 bir	 marangoz	 kalacağım."

Adam	 artık	 hıçkırmaya	 başlayan	 karısını	 tutmayı	 sürdürerek	 kapıya	 doğru	 geriliyordu.	 Koşup	 kapıyı

kapadım	 ve	 anahtarı	 cebime	 koyarak	 konuşmayı	 sürdürdüm:	 "Görün,	 halimi	 görün	 de	 annem

olduğunu	 hâlâ	 yadsıyın	 bakalım."

Bunun	 üzerine	 adam	 kızdı;	 şimdiye	 kadar	 kaçınılmış	 kepazeliğin	 ansızın	 patlak	 vereceğini,

durumlarının,	 ün	 ve	 onurlarının	 bir	 vuruşta	 darmadağın	 olacağını	 düşünerek	 sapsarı	 kesildi,	 ödü

koptu	 ve	 kekeledi:	 "Siz	 bizden	 para	 çekmek	 isteyen	 bir	 alçaksınız.	 Gelin	 de	 sonra	 halka,	 bu	 soysuzlara

iyilik	 edin,	 yardımda	 bulunun,	 el	 uzatın!"

Annem	 ne	 yapacağını	 şaşırmış,	 üst	 üste	 yineliyordu:	 "Gidelim	 artık,	 gidelim	 buradan!"

O	 vakit,	 kapı	 kapalı	 olduğu	 için,	 adam	 bağırdı:	 "Eğer	 şimdi	 açmazsanız	 sizi	 şantaj	 ve	 tehditten	 hapse

attırırım!. "

Soğukkanlılığımı	 yitirmemiştim.	 Kapıyı	 açtım	 ve	 onların	 gölgelere	 daldığını	 gördüm.

Fakat	 birdenbire	 yetim	 bırakılmış,	 terkedilmiş,	 suya	 itilmiş	 gibi	 oldum.	 Öfkeyle,	 kin	 ve	 nefretle	 karışık

yaman	 bir	 üzünç,	 bütün	 benliğimi	 sardı.	 İçimde	 bir	 tür	 isyan,	 bir	 adalet,	 hak,	 onur	 ve	 tanınmamış

sevgi	 isyanı	 koptu.	 Kendilerine	 yetişeyim	 diye,	 Seine	 boyunca	 koşmaya	 başladım.	 Chatou	 Garı'na	 o

yoldan	 gidilirdi.

Çok	 geçmeden	 onlara	 yetiştim.	 Gece	 bastırmıştı,	 göz	 gözü	 görmüyordu.	 Çimende	 kurt	 adımıyla

yürüyordum.	 Beni	 işitmediler.	 Annem	 hep	 ağlıyordu.	 Babam	 da	 şöyle	 diyordu:	 "Bu,	 sizin	 hatanız.	 Ne

diye	 onu	 görmek	 istediniz?	 Bizim	 durumumuzda	 böyle	 delilik	 olur	 mu?	 Ona,	 görünmeden,	 uzaktan	 da

iyilik	 edilebilirdi.	 Madem	 kendisini	 tanıyamayacağız,	 bu	 tehlikeli	 ziyaretler	 neye	 yarayacaktı?"

O	 zaman	 yalvararak	 önlerine	 atıldım	 ve	 bir	 çocuk	 gibi	 dil	 döktüm:	 "Görüyorsunuz	 ki	 ben	 sizin

oğlunuzum.	 Beni	 bir	 kez	 attınız.	 Gene	 mi	 öyle	 yapacaksınız?"

Bunun	 üzerine,	 başkanım,	 onur,	 yasa	 ve	 cumhuriyete	 ant	 içerim	 ki	 bana	 el	 kaldırdı,	 vurdu	 ve	 yakasına

yapıştığım	 için	 cebinden	 bir	 tabanca	 çıkardı.

Ortalığı	 kıpkırmızı	 gördüm.	 Artık	 bir	 şey	 bilmiyordum.	 Cebimde	 pergelim	 vardı.	 Vurdum,

vurabildiğim	 kadar	 vurdum.

Kadın,	 sakalımı	 yolarak:	 "İmdat!	 Katil	 var!"	 diye	 haykırmaya	 başladı.	 Galiba	 onu	 da	 öldürdüm.	 O

zaman	 ne	 yaptığımı	 biliyor	 muydum?

Sonra	 ikisini	 de	 yerde	 görünce,	 ölülerini,	 düşünmeden	 Seine'ye	 attım.

İşte	 bu.	 Şimdi	 verin	 yargınızı.





*	 	 	 	 	 *	 	 	 	 	 *

	 Sanık	 yerine	 oturdu.	 Açığa	 vurulan	 bu	 olaylar	 karşısında	 duruşmayı	 başka	 güne	 bıraktılar.	 Yakında

davaya	 yeniden	 bakılacak.

Eğer	 "jüri"de	 olsaydık,	 bu	 ana	 baba	 katiline	 biz	 ne	 yapardık?





KÜÇÜK	 BİR	 DRAM

	 Yolculuğun	 keyfi	 raslantılardadır.	 Ülkeden	 beş	 yüz	 fersah	 uzakta	 ansızın	 bir	 Parisliyle,	 bir	 sınıf

arkadaşı	 veya	 bir	 yazlık	 komşusuyla	 karşılaşmanın	 zevkini	 kim	 bilmez?	 Henüz	 buhar	 tanımayan

yerlerin	 çıngıraklı	 posta	 arabasında,	 yalnızca	 küçük	 bir	 kasabada	 beyaz	 bir	 evin	 kapısından	 fener	 ışığı

altında	 arabaya	 binerken	 yarım	 yamalak	 görülmüş,	 yabancı	 bir	 genç	 kadının	 yanında,	 kim	 göz

kırpmadan	 bir	 gece	 geçirmemiştir?

Hele	 sabah	 olunca,	 çıngırakların	 arasız	 çınlamasından	 ve	 camların	 tangır	 tangır	 sarsılmasından

kulaklar	 sağır	 ve	 kafa	 sersemken	 güzel	 yol	 arkadaşının	 dağınık	 saçları	 arasında	 gözlerini	 açtığını,

çevresine	 bakındığını,	 ince	 parmaklarının	 ucuyla	 serkeş	 saçlarını	 düzelttiğini,	 başına	 çeki	 düzen

verdiğini,	 becerikli	 bir	 elle	 korsasının	 kayıp	 kaymadığına,	 ceketinin	 doğru	 durup	 durmadığına,

etekliğinin	 çok	 buruşup	 buruşmadığına	 baktığını	 görmek	 ne	 kadar	 hoştur!



O,	 soğuk	 ve	 meraklı	 bir	 göz	 atışıyla	 bir	 kez	 size	 de	 bakar.	 Sonra	 bir	 köşeye	 kurulur	 ve	 artık

görünümden	 başka	 bir	 şeyle	 ilgilenmiyor	 görünür.

İstemeden	 boyuna	 onu	 gözetler,	 boyuna	 onu	 düşünürsünüz.	 Kimdir?	 Nereden	 gelir?	 Nereye	 gider?

Yine	 istemeden	 kafanızda	 küçük	 bir	 roman	 tasarlarsınız.	 Kadın	 güzeldir;	 cana	 yakına	 da	 benzer!

Sahibi	 için	 ne	 mutluluk!	 Onun	 yanında	 geçirilen	 yaşamın	 herhalde	 tadına	 doyum	 olmaz.	 Kim	 bilir?

Belki	 de	 yüreğimize,	 düşlerimize,	 yapımıza	 denk	 gelecek	 kadın,	 işte	 buydu.

Sonra	 onu	 bir	 yazlık	 evinin	 tahta	 parmaklığı	 önünde	 iniyor	 görünce	 duyulan	 gönül	 darlığı	 da	 ne

tatlıdır!	 Orada	 onu	 iki	 çocuk	 ve	 iki	 dadıyla	 bekleyen	 bir	 adam	 vardır.	 Onu	 kucaklayıp	 öperek	 yere

indirir.	 O	 da	 eğilir,	 kendisine	 el	 uzatan	 yavruları	 alır,	 sevecenlikle	 okşar.	 Sonra	 dadılar,	 arabacının

arabanın	 tepesinden	 attığı	 paketleri	 toplarken	 hepsi	 de	 bir	 bahçe	 yolunda	 uzaklaşırlar.

Hoşça	 kal!	 Bu,	 bu	 kadar	 işte!	 Artık	 ona	 raslanacak	 değildir.	 Geceyi	 yanınızda	 geçiren	 genç	 kadın	 bütün

bütün	 gitti!	 Onunla	 hiç	 konuşmamıştınız;	 kendisini	 bir	 daha	 görseniz	 de	 tanıyacağınız	 bile	 kuşkulu.

Bununla	 birlikte	 ayrılış,	 yine	 de	 biraz	 üzünç	 veriyor.	 Hoşça	 kal!

Bende	 böyle	 kimi	 şen,	 kimi	 üzünçlü,	 çok	 yol	 anısı	 vardır.

Auvergne'de,	 o	 ne	 çok	 yüksek,	 ne	 çok	 yalçın,	 güzel,	 sevimli,	 cana	 yakın	 dağlarda	 yaya	 ve	 rasgele

dolaşıyordum.	 Sancy'ye	 tırmanmıştım.	 Notre-‐Dame'da	 Vassivière	 denen	 küçük	 ve	 ziyaret	 yeri	 bir

kilisenin	 yakınında	 küçük	 bir	 lokantaya	 girdim.	 Orada,	 dipteki	 masada	 tek	 başına	 yemek	 yiyen	 acayip

ve	 gülünç	 bir	 yaşlı	 kadın	 gördüm.

En	 aşağı	 yetmiş	 yaşında	 vardı.	 İri	 yapılı,	 kuru	 ve	 eski	 modaya	 göre	 şakaklarında	 lüle	 lüle	 örülmüş	 ak

saçlarıyla	 çirkin	 bir	 kadındı.	 O	 diyar	 senin,	 bu	 diyar	 benim	 diye	 gezip	 tozan	 bir	 İngiliz	 karısı	 gibi,	 ne

giydiğine	 aldırmaz	 bir	 durumda,	 tuhaf	 ve	 derme	 çatma	 bir	 giyimle	 omlet	 yiyor	 ve	 yalnızca	 su

içiyordu.

Garip	 bir	 görünüşü,	 endişeli	 gözleri	 ve	 feleğin	 kahrına	 uğradığını	 gösteren	 bir	 yüzü	 vardı.	 Ona

istemeye	 istemeye	 bakıyor	 ve	 kendi	 kendime:	 "Kimdir?	 Yaşayışı	 nedir?	 Neden	 bu	 dağlarda	 yapayalnız

dolaşır?"	 diye	 soruyordum.

Kadın	 borcunu	 ödedi,	 sonra	 iki	 ucu	 kollarından	 sarkan	 küçük	 ve	 acayip	 bir	 şalı	 omuzlarında

düzelterek,	 gitmek	 üzere	 kalktı.	 Bir	 köşeden,	 üstüne	 kızgın	 demirle	 adlar	 yazılmış	 uzun	 bir	 yol

değneği	 aldı	 ve	 yola	 çıkan	 bir	 postacı	 adımlarıyla	 dimdik,	 kaskatı	 yürüdü.

Kendisini	 kapıda	 bir	 kılavuz	 bekliyordu.	 Birlikte	 uzaklaştılar.	 Uzun	 tahta	 haçlardan	 bir	 çizginin

işaretlediği	 yol	 boyunca	 yamacı	 inişlerine	 bakıyordum.	 Kadın	 arkadaşından	 daha	 boyluydu	 ve	 sanki

ondan	 hızlı	 da	 gidiyordu.

İki	 saat	 sonra	 ağaçlar,	 çalılar,	 kaya	 ve	 çiçeklerle	 dolu,	 kocaman,	 yemyeşil	 ve	 son	 derece	 güzel

çukurunda	 bir	 pergelden	 çıkmış	 kadar	 yuvarlak,	 gökten	 damlamış	 denecek	 kadar	 duru	 ve	 mavi,

insanı	 bu	 eski	 yanardağ	 ağzına	 egemen	 orman	 yamacında,	 bir	 kulübede	 yaşamaya	 imrendirecek

kadar	 hoş	 Pavin	 gölünün	 bulunduğu,	 o	 durgun	 ve	 soğuk	 suyun	 uyuduğu	 derin	 huninin	 dış

yamaçlarına	 tırmanıyordum.

O,	 orada,	 ayaktaydı.	 Sönmüş	 yanardağın	 dibindeki	 saydam	 yaygıyı	 seyrediyordu.	 Sanki	 en	 derin	 yeri,

bütün	 öbür	 balıkları	 yiyip	 bitirmiş,	 canavar	 kadar	 iri	 alabalıklara	 yuva	 olduğu	 söylenen	 bilinmez

derinliği	 görmek	 ister	 gibi	 bakıyordu.	 Yanından	 geçerken	 gözlerinde	 iki	 damla	 yaş	 yuvarlanıyor

sandım.	 Fakat	 göle	 çıkan	 bayırın	 aşağısında,	 bir	 meyhanedeki	 kılavuzuna	 ulaşmak	 üzere	 geniş

adımlarla	 yürüdü,	 gitti.

Kendisini	 o	 gün	 bir	 daha	 görmedim.

Ertesi	 gün,	 karanlık	 çökerken,	 Murol	 Şatosu'na	 vardım.	 Eski	 hisar,	 geniş	 bir	 koyağın	 ortasında,	 üç

küçük	 koyağın	 birleştiği	 yerdeki	 kayasının	 üzerinde	 ayakta	 duran	 dev	 gibi	 kule,	 kararmış,	 yer	 yer

çatlamış,	 yamru	 yumru	 olmuş,	 fakat	 geniş	 ve	 yuvarlak	 dibinden	 ta	 tepesindeki	 yıkık	 kuleciklere	 kadar

henüz	 yusyuvarlak,	 göklere	 baş	 kaldırıyordu.

Onun	 yalın	 büyüklüğü,görkemi,	 ağır	 ve	 ezici	 eskiliğiyle	 insanı	 her	 yıkıntıdan	 çok	 kavrayan	 bir	 yanı

vardı.	 Orada	 dağ	 gibi	 yüksek,	 yapayalnız,	 ölü	 bir	 kraliçe,	 ama	 yine	 ayağına	 serilmiş	 koyaklara	 egemen

bir	 kraliçeydi.	 Bu	 şatoya	 çamlık	 bir	 yamaçtan	 çıkılıyor,	 dar	 bir	 kapıdan	 giriliyor	 ve	 bütün	 yörenin

tepesinde,	 ilk	 suru	 oluşturan	 duvarların	 dibinde	 duruluyordu.

İçerde	 çökmüş	 salonlar,	 basamaksız	 kalmış	 merdivenler,	 ne	 olduğu	 bilinmez	 delikler,	 yer	 altı

bodrumları,	 zindanlar,	 ortalarından	 ayrılmış	 duvarlar,	 nasıl	 durduğu	 anlaşılmaz	 kubbeler,	 otların

fışkırdığı	 ve	 böceklerin	 kaçıştığı	 bir	 taşlar	 ve	 çatlaklar	 karmaşası	 vardı.

Bu	 yıkıntıda	 tek	 başıma	 dolaşıyordum.

Ansızın	 bir	 sur	 parçasının	 arkasında	 bir	 yaratık,	 bu	 eski	 ve	 göçmüş	 konağın	 ruhuna	 benzeyen	 bir



hayalet	 gördüm.

Hemen	 hemen	 korku	 denecek	 bir	 şaşkınlıkla	 irkildim.	 Sonra	 daha	 önce	 iki	 kez	 rasladığım	 yaşlı	 kadını

tanıdım.

Ağlıyordu.	 Boncuk	 gibi	 yaşlarla	 ağlıyor	 ve	 mendilini	 elinde	 tutuyordu.

Çekilmek	 için	 döndüm.	 Görüldüğünden	 utanarak	 benimle	 konuştu.

-‐	 Evet,	 bayım,	 ağlıyorum.	 Ara	 sıra	 böyle	 olurum.

Şaşırmış,	 ne	 yanıt	 vereceğimi	 bilemeden	 kekeledim:

-‐	 Bağışlayın	 efendim,	 sizi	 rahatsız	 ettim.	 Herhalde	 başınızdan	 bir	 yıkım	 geçmiş	 olacak.

-‐	 Evet,	 diye	 mırıldandı;	 hayır,	 ben	 yitmiş	 bir	 köpek	 gibiyim.

Sonra	 mendilini	 gözlerine	 götürerek	 hıçkırmaya	 başladı.

Bu,	 her	 görenin	 gözlerini	 sulandıracak	 gözyaşlarıyla	 içim	 kabararak	 ellerini	 tuttum	 ve	 kendisini

susturmaya	 çalıştım.	 O	 artık	 üzüntüsünü	 yapayalnız	 taşımaktan	 kurtulmak	 ister	 gibi,	 birdenbire	 bana

öyküsünü	 anlattı.

-‐	 Ah,	 bayım,	 ah!	 Bilseniz...	 Ne	 ezinç	 içinde	 yaşadığımı	 bir	 bilseniz...

Mutluluk	 içindeydim.. 	 Ötede,	 ülkemde	 bir	 evim	 var.	 Oraya	 dönemiyorum.	 Artık	 dönemeyeceğim	 de.

Çok	 zor	 geliyor.

Bir	 oğlum	 var.. 	 Oğlum,	 oğlum	 işte!	 Çocuklar	 bilmezler	 ki. .	 Yaşanacak	 günler	 ne	 kadar	 az!	 Şimdi	 onu

görsem	 belki	 tanımam	 bile!	 Kendisini	 nasıl	 da	 severdim!	 Hatta	 doğmadan,	 içimde	 kıpırdadığını

duyduğumdan	 beri!	 Sonra	 da	 öyle.	 Onu	 ne	 kadar	 öptüm,	 okşadım,	 bağrıma	 bastım!	 Onun	 uyumasına

bakarak,	 onu	 düşünerek	 ne	 geceler	 geçirdiğimi	 bilseniz!	 Ben	 onun	 delisiydim.	 Babası	 onu	 yatılı	 okula

verdiği	 zaman	 ancak	 sekiz	 yaşında	 vardı.	 İşte	 her	 şey	 o	 vakit	 bitti.	 O	 bir	 daha	 benim	 olmadı.	 Of,

Tanrım!	 Yalnızca	 her	 pazar	 gelirdi.	 O	 kadar	 işte!

Sonra	 Paris'e	 koleje	 gitti.	 Artık	 topu	 topu	 yılda	 dört	 kez	 geliyordu.	 Her	 defasında	 da	 onun	 değişmiş,

ben	 görmeden	 biraz	 daha	 büyümüş	 olmasına	 şaşırıyordum.	 Onun	 benden	 hiç	 koparılamayacak	 olan

çocukluğunu,	 bağlılığını,	 yakın	 sevgisini	 elimden	 almışlar;	 onu	 serpiliyor,	 delikanlı	 oluyor	 görme

zevkini	 benden	 çalmışlardı.

Kendisini	 yılda	 dört	 defacık	 görüyordum!	 Düşünün	 bir	 kez!	 Her	 gelişinde	 artık	 ne	 vücudu,	 ne	 bakışı,

ne	 davranışları,	 ne	 sesi,	 ne	 de	 gülüşü	 eskisi	 gibiydi.	 Bunların	 hiçbiri	 benim	 bildiklerim	 değildi!	 Bir

çocuk	 ne	 de	 çabuk	 değişiyor!	 Hele	 bu	 değişikliği	 görmek	 için	 insan	 onun	 yanıbaşında	 olmazsa	 ne

kötü!	 O	 bir	 daha	 göz	 önüne	 getirilemiyor!

Bir	 yıl	 bıyıkları	 terlemiş	 geldi!	 O!	 Benim	 oğlum	 ha!	 Şaştım	 kaldım. .	 Ve	 inanır	 mısınız?	 Üzgünlük

duydum.	 Kendisini	 öpmeye	 bayağı	 cesaret	 edemiyordum.	 Artık	 beni	 kucaklamasını	 bilmeyen,	 görevi

olduğu	 için	 seviyora	 benzeyen,	 öyle	 gerekiyor	 diye	 "anne"	 sözüyle	 çağıran,	 ben	 onu	 kollarımın

arasında	 adeta	 ezmek	 isterken	 yalnızca	 alnımı	 öpen	 bu	 kocaman	 esmer	 çocuk	 benim	 yavrum,	 bir

zamanki	 kıvırcık	 küçük	 sarışınım,	 kundağını	 dizlerimde	 tuttuğum	 ve	 mini	 mini	 obur	 dudaklarına

meme	 verdiğim	 sevimli,	 sevgili	 bebeğim	 miydi?	 Evet,	 o	 muydu	 acaba?

Kocam	 öldü.	 Sonra	 sıra	 babama,	 anneme	 geldi.	 Daha	 sonra	 da	 iki	 kız	 kardeşimi	 yitirdim.	 Zaten	 ölüm

bir	 eve	 girdi	 mi	 orada	 uzun	 zaman	 dönmeye	 gerek	 bırakmayacak	 kadar	 iş	 çıkarmaya	 can	 atar	 gibi

davranır.	 Öbürlerine	 ağlayacak	 bir	 iki	 kişiden	 başka	 kimse	 bırakmaz.

Yalnız	 kaldım.	 Oğlum	 hukuktaydı.	 Onun	 yanında	 yaşayıp	 öleceğimi	 umuyordum.	 Birlikte	 oturmak

için,	 bulunduğu	 yere	 gittim.	 Oysa	 o	 bekar	 yaşamaya	 alışmıştı.	 Bana	 kendisini	 sıktığımı	 duyumsattı.

Ayrıldım.	 Yanlış	 yapmışım.	 Fakat	 yük	 olduğumu	 anlamaktan	 ben,	 annesi,	 çok	 üzülüyordum.	 Evime

döndüm.

Onu	 artık	 hiç,	 hemen	 hiç	 görmedim.

Evlendi.	 Ne	 güzel!	 Sonunda	 hiç	 ayrılmamasıya	 birleşecektik.	 Torunlarım	 olacaktı!	 Bir	 İngiliz	 kızı

almıştı.	 Kadın	 bana	 kin	 bağladı.	 Niçin?	 Acaba	 onu	 çok	 sevdiğimi	 anladı	 da	 ondan	 mı?

Yine	 uzaklaşmak	 zorunda	 kaldım.	 Kendimi	 yine	 yalnız	 buldum.	 Evet,	 bayım,	 yapyalnız.

O	 sonra	 İngiltere'ye	 gitti.	 Onların,	 karısının	 akrabalarının	 yanında	 yaşayacaktı.	 Anlıyorsunuz	 ya?	 Onu,

oğlumu	 kendilerine	 kattılar.	 Onu	 benden	 çaldılar!	 Bana	 her	 ay	 yazıyor.	 Önceleri	 gelirdi	 de.	 Ama	 artık

gelmez	 oldu.

İşte,	 dört	 yıldır	 kendisini	 görmedim!	 Yüzü	 buruşmuş,	 saçları	 ağarmıştı.	 Hiç	 bu	 mümkün	 mü?	 Benim

oğlum,	 eski	 küçük,	 pembecik	 oğlum,	 bu	 hemen	 hemen	 yaşlı	 adama	 dönebilir	 mi?	 Kuşkum	 yok,	 artık

onu	 göremeyeceğim.

Şimdi	 bütün	 yıl	 geziyorum.	 Gördüğünüz	 gibi	 yanımda	 kimse	 bulunmadan	 sağa	 gidiyor,	 sola

gidiyorum.



Tıpkı	 yitmiş	 bir	 köpek	 gibiyim.	 Haydi	 bayım,	 güle	 güle.	 Yanımda	 durmayın.	 Bunları	 size	 anlattığınma

üzülüyorum.

Dönüp	 bayırı	 inerken	 yaşlı	 kadını	 yarılmış	 bir	 duvarın	 üzerinde,	 ayakta,	 dağlara,	 uzun	 koyağa	 ve

uzaklarda	 Chambon	 Gölü'ne	 bakıyor	 gördüm.

Rüzgâr,	 robunun	 eteğiyle	 omuzlarında	 taşıdığı	 acayip	 şalı	 bir	 bayrak	 gibi	 sallıyordu.



BAYAN	 İNCİ



I	 O	 akşam	 bayan	 İnci'yi	 kraliçe	 seçmekle	 gerçekten	 ne	 garip	 bir	 düşünceye	 kapılmıştım.

Her	 yıl	 gider,	 haçı	 suya	 atma	 yortusunu	 yaşlı	 dostum	 Chantal'in	 evinde	 kutlarım.	 Onun	 en	 yakın

arkadaşı	 olan	 babam,	 beni	 çocukken	 oraya	 götürürdü.	 Bunu	 sürdürdüm.	 Ben	 yaşadıkça	 ve	 bu

dünyada	 bir	 Chantal	 bulundukça	 da	 kuşkusuz	 sürdüreceğim.

Chantallerin	 garip	 bir	 yaşamları	 vardır.	 Paris'te,	 tıpkı	 Grosse'ta	 veya	 Yvetot'da,	 Pont	 -‐	 à

-‐Mousson'daymışlar	 gibi	 yaşarlar.

Rasatane	 yakınlarında,	 küçük	 bir	 bahçe	 içindeki	 evleri	 kendilerinindir.	 Orada,	 taşrada	 gibi	 otururlar.

Paris'ten,	 asıl	 Paris'ten	 haberleri	 yoktur,	 orada	 olup	 bitenlere	 hiç	 aldırış	 etmezler.	 Öyle	 uzak,	 öyle

uzaktadırlar!	 Bununla	 birlikte	 bazen	 oraya	 bir	 yolculuk,	 uzun	 bir	 yolculuk	 yaparlar.	 Aile	 içinde

söylendiği	 gibi	 Bayan	 Chantal	 toptan	 yiyecek	 almaya	 gider.	 Bakın	 toptan	 yiyecek	 almaya	 nasıl	 gidilir:

Mutfak	 dolaplarının	 anahtarlarını	 taşıyan	 Bayan	 İnci	 (çünkü	 çamaşır	 dolaplarına	 ev	 sahibi	 bayan

kendi	 bakar)	 şekerin	 bitmek	 üzere	 olduğunu,	 konservelerin	 tükendiğini,	 kahve	 torbasının	 dibine

indiğini	 haber	 verir.

Böylece	 açlık	 tehlikesine	 karşı	 dikkati	 çekilen	 Bayan	 Chantal,	 bir	 deftere	 not	 ala	 ala	 kalanları	 gözden

geçirir.	 Sonra	 birçok	 sayı	 yazıp	 önce	 uzun	 hesaplara,	 arkasından	 da	 Bayan	 İnci	 ile	 uzun	 danışmalara

girişir.	 Sonunda	 anlaşmaya	 varılır	 ve	 her	 şeyden	 üç	 ay	 için	 alınacak	 miktarlar	 saptanır:	 Şeker,	 pirinç,

kuru	 erik,	 kahve,	 reçel,	 kutu	 bezelye,	 kuru	 fasulye,	 istakoz,	 tuzlu	 veya	 isli	 balık,	 ve	 benzerleri.

Ondan	 sonra	 alışveriş	 günü	 kararlaştırılır	 ve	 bir	 araba,	 kapalı	 bir	 kira	 arabasıyla	 köprülerin	 ötesinde,

yani	 mahallelerde	 büyük	 bir	 bakkala	 gidilir.

Bayan	 Chantal'le	 Bayan	 İnci	 bu	 yolculuğu	 birlikte	 yaparlar	 ve	 akşam,	 yemek	 vakti,	 yorgunluktan

bitmiş,	 bir	 o	 kadar	 da	 üzülmüş,	 tepesi	 bir	 taşınma	 arabası	 gibi	 paketler	 ve	 çuvallarla	 dolu	 kupanın

içinde	 sarsılmış	 olarak,	 dönerler.

Chantallere	 göre	 Paris'in	 Seine	 ötesindeki	 bölümü,	 yeni	 mahalleler,	 günlerini	 boşuna	 harcayıp

gecelerini	 eğlenceyle	 geçiren	 ve	 paralarını	 pencereden	 atan	 garip,	 gürültücü,	 kendini	 bilmez	 bir

halkın	 oturduğu	 mahallelerdir.	 Bununla	 birlikte,	 genç	 kızlar	 arada	 sırada	 tiyatroya,	 oyun	 Bay

Chantal'in	 okuduğu	 gazete	 tarafından	 salık	 verilmişse,	 Opéra-‐Comique'e	 veya	 Française'e

götürülürler.

Genç	 kızlar	 şimdi	 on	 dokuz	 ve	 on	 yedi	 yaşlarında	 olmalıdır.	 Bunlar	 çok	 iyi	 yetişmiş,	 iki	 güzel	 bebek

gibi	 silik	 kalacak	 kadar	 iyi	 yetişmiş,	 uzun	 boylu,	 tazecik,	 iki	 hoş	 kızdı.	 Küçük	 Chantallere	 dikkat	 etmek

veya	 kur	 yapmak	 dünyada	 aklıma	 gelemezdi.	 İnsan	 onlarla	 konuşmaya	 ancak	 cesaret	 ederdi.	 O	 kadar

masumdular.	 Kendilerine	 selam	 verilirken	 hemen	 hemen	 saygısızlık	 etmekten	 korkulurdu.

Babaya	 gelince,	 o	 çok	 bilgili,	 çok	 açık,	 çok	 içten,	 fakat	 her	 şeyden	 önce	 rahatı,	 dinginliği,	 erinci	 seven

ve	 değişmez	 bir	 devinimsizlik	 içinde	 kendi	 keyfince	 yaşamak	 için	 ailesinin	 böyle	 mumyalaşmasına

çok	 yardım	 etmiş	 olan,	 hoş	 bir	 adamdır.	 Çok	 okur,	 seve	 seve	 konuşur	 ve	 acıma	 duygusu	 çabuk	 uyanır.

Kimseyle	 görüşmemek,	 dirsek	 dirseğe	 gelmemek,	 çarpışmamaktan	 dolayı	 derisi,	 manevi	 derisi	 pek

duyarlı	 ve	 nazik	 bir	 duruma	 gelmişti.	 En	 küçük	 şey	 onu	 heyecanlandırıyor,	 sarsıyor	 ve	 örseliyordu.

Bununla	 birlikte	 Chantallerin	 ilişkileri,	 ama	 dar,	 dikkatle	 seçilmiş	 birkaç	 komşu	 arasında	 ilişkileri	 de

vardır.	 Uzakta	 oturan	 akrabalarla	 da	 yılda	 iki	 veya	 üç	 gidip	 gelmeleri	 olur.

Bense	 15	 Ağustos'ta	 ve	 haçı	 suya	 atma	 yortusunda	 onlara	 akşam	 yemeğine	 giderim.	 Bu,	 Katoliklerin

paskalya	 duası	 gibi,	 görevlerim	 arasındadır.

15	 Ağustos'ta	 bir	 iki	 dost	 daha	 çağrılır.	 Fakat	 haçı	 suya	 atmada	 ben	 tek	 yabancı	 çağrılıyımdır.

	 II



İşte	 her	 yıl	 gibi	 o	 yıl	 da	 haçı	 suya	 atma	 yortusunu	 kutlamak	 üzere	 Chantallere	 akşam	 yemeğine

gitmiştim.



Göreneğimize	 göre	 Bayan	 Chantal,	 Bay	 Chantal	 ve	 Bayan	 İnci	 ile	 kucaklaştım,	 Matmazel	 Louise'le

Matmazel	 Pauline'i	 de	 derin	 bir	 saygıyla	 selamladım.	 Bana	 bin	 şey,	 sokak	 haberleri,	 politika,	 Tonkin

sorunu	 konusunda	 halkın	 ne	 düşündüğü,	 temsilcilerimiz	 üzerine	 sorular	 sordular.	 İri	 yapılı	 bir	 hanım

olan	 ve	 bütün	 düşünceleri	 bana	 yontma	 taşlar	 gibi	 dört	 köşeli	 gelen	 Bayan	 Chantal,	 siyasetle	 ilgili	 her

konunun	 sonucu	 olarak	 şu	 tümceyi	 söylerdi:	 "Bütün	 bunlar,	 sonrası	 için	 kötü	 tohumlardır."	 Neden

her	 zaman	 Bayan	 Chantal'in	 düşüncelerinin	 dört	 köşe	 olduğunu	 düşünmüşümdür?	 Orasını	 bilmem.

Fakat	 onun	 her	 dediği	 kafamda	 bu	 biçimi	 alır.	 Bir	 kare,	 karşılıklı	 dört	 köşesiyle	 kocaman	 bir	 kare.

Düşünceleri	 bana	 hep	 yuvarlak	 ve	 çember	 gibi	 tekerlenir	 gelen	 başka	 insanlar	 da	 vardır.	 Herhangi	 bir

şey	 üzerinde	 bir	 tümceye	 başladılar	 mı	 on,	 yirmi,	 elli	 yuvarlak	 düşünce	 çıkar,	 gider,	 yuvarlanır	 ve

gözümün	 önünde,	 irili	 ufaklı,	 birbirinin	 arkasından,	 ta	 ufukta	 bir	 noktaya	 kadar	 koşar.	 Birtakım

insanların	 da	 sivri	 düşünceleri	 olur.	 Neyse,	 bunların	 pek	 önemi	 yok.

Her	 zamanki	 gibi	 sofraya	 oturuldu	 ve	 yemek,	 akılda	 kalacak	 bellibaşlı	 bir	 şey	 konuşulmadan	 bitti.

Sıra	 tatlıya	 gelince	 sofraya	 kral	 pastası	 getirildi.	 Her	 yıl	 Bay	 Chantal	 kral	 olurdu.	 Sürekli	 bir

raslantının	 mı,	 yoksa	 ailece	 bir	 anlaşmanın	 mı	 sonucuydu,	 bilmem,	 kendisine	 düşen	 pastanın	 içinde

baklayı	 kesinlikle	 o	 bulur	 ve	 Bayan	 Chantal'i	 de	 kraliçe	 ilan	 ederdi.	 Onun	 için	 ağzımdaki	 pasta

lokmasında	 az	 kalsın	 bir	 dişimi	 kıracak	 olan	 çok	 sert	 bir	 şey	 olduğunu	 anlayınca,	 şaşırdım.	 Bunu

yavaşça	 ağzımdan	 çıkardım	 ve	 boyu	 bir	 fasulye	 tanesini	 geçmeyen	 büyük	 bir	 porselen	 bebek	 gördüm.

Şaşkınlık	 bana	 bir	 "A!"	 dedirtti.	 Herkes	 yüzüme	 baktı	 ve	 Chantal	 alkışlayarak	 haykırdı:	 "Gaston'a

çıktı!	 Gaston'a	 çıktı!	 Yaşasın	 Kral!	 Yaşasın	 Kral!"

Hepsi	 bir	 ağızdan:	 "Yaşasın	 Kral!"	 diye	 yineledilar.	 Ben	 de	 biraz	 budalaca	 durumlarda	 çok	 kez	 yok

yere	 kızarıldığı	 gibi	 kulaklarıma	 kadar	 kızardım.	 O	 çini	 parçasını	 iki	 parmağımın	 arasında	 tutarak

gözlerim	 inik	 duruyor,	 gülmeye	 çalışıyor	 ve	 ne	 yapacağımı,	 ne	 diyeceğimi	 bilmiyordum.	 Bu	 sırada

Chantal:	 "Şimdi	 bir	 kraliçe	 seçmek	 gerek"	 dedi.

İşte	 o	 zaman	 sıfırı	 tükettim.	 Bir	 saniyede	 aklımdan	 bin	 düşünce,	 bin	 olasılık	 geçti.	 Bana	 küçük

Chantallerden	 birini	 mi	 seçtirmek	 istiyorlardı?	 Bu,	 onlardan	 hangisini	 yeğlediğimi	 bana	 söyletme

vesilesi	 mi,	 yoksa	 olası	 bir	 evlenmeye	 doğru	 tatlı,	 hafif,	 duyulur	 duyulmaz	 bir	 ana	 baba	 atılımı	 mıydı?

Baş	 göz	 etmek	 konusu,	 kızları	 büyümüş	 bütün	 evleri	 durmadan	 uğraştırır	 ve	 her	 biçime,	 her	 kılığa,

her	 vesileye	 bürünür.	 Beni	 büyük	 bir	 sürçme	 korkusu,	 aynı	 zamanda	 Matmazel	 Louise'le	 Matmazel

Pauline'in	 o	 kadar	 şaşmaz	 biçimde	 dürüst	 ve	 kapalı	 durumları	 karşısında	 büyük	 bir	 çekingenliktir

aldı.	 Kızlardan	 birini	 öbürünün	 zararına	 seçmek,	 bana	 iki	 su	 damlası	 arasında	 bir	 fark	 gözetmek

kadar	 zor	 geldi.	 Sonra,	 hiç	 istemezken,	 usul	 usul	 hep	 bu	 anlamsız	 krallık	 kadar	 sessiz,	 sezilmez,	 gizli

kapaklı	 yollarla	 sonunda	 evlenmeye	 sürüklenebileceğim	 bir	 serüvene	 atılmak	 da	 midemi	 çok	 kötü

bulandırıyordu.

Fakat	 ansızın	 içime	 bir	 şey	 doğdu	 ve	 porselen	 bebeği	 Bayan	 İnci'ye	 uzattım.	 Herkes	 önce	 bir	 şaşırdı.

Sonra,	 kuşkusuz	 sakınım	 ve	 inceliğim	 beğenilmiş	 olacak,	 çılgın	 bir	 alkıştır	 koptu.	 "Yaşasın	 Kraliçe!

Yaşasın	 Kraliçe!"	 diye	 haykırıyorlardı.

Ona	 gelince,	 zavallı	 yaşlı	 kız,	 bütün	 ölçülülüğünü	 yitirmişti.	 Şaşırmış,	 titriyor	 ve	 kekeliyordu:	 "Ama

hayır. 	 ama	 hayır. 	 ama	 hayır. 	 ben	 olmayayım. 	 rica	 ederim. 	 ben	 olmayayım. 	 rica	 ederim. ."

O	 vakit	 ömrümde	 ilk	 kez	 olarak	 Bayan	 İnci'ye	 baktım	 ve	 kendi	 kendime	 kim	 olduğunu	 sordum.

Onu,	 çocukluktan	 beri	 üzerlerinde	 hiç	 dikkat	 edilmeden	 oturulan	 eski	 kumaş	 koltuklar	 ne	 gözle

görülürse,	 bu	 evde	 öyle	 görmeye	 alışmıştım.	 Bir	 gün,	 bilinmez	 neden,	 bir	 güneş	 ışığı	 o	 koltuğa	 vurur

da	 insan	 ansızın	 kendi	 kendine:	 "Bak	 hele,"	 der;	 "bu	 parça	 çok	 ilginç	 bir	 şey."	 Sonra	 ağacın	 bir	 sanat

adamı	 tarafından	 işlenmiş	 olduğu,	 kumaşının	 dikkate	 değdiği	 keşfolunur.	 Ben	 de	 Bayan	 İnci'ye	 hiç

dikkat	 etmemiştim.

O	 Chantal	 ailesindendi.	 İşte	 o	 kadar.	 Ama	 nasıl?	 Kim	 olarak?	 Bu,	 silik	 kalmaya	 çalışan,	 fakat	 önemsiz

de	 görünmeyen	 iri	 yapılı	 ve	 kuru	 bir	 insandı.	 Kendisine	 bir	 kahya	 kadından	 ileri,	 bir	 akrabadan	 geri

sayılacak	 biçimde	 dostça	 davranılıyordu.	 O	 zamana	 kadar	 hiç	 önem	 vermediğim	 bir	 sürü	 küçük

noktayı	 şimdi	 ansızın	 kavrıyordum!	 Bayan	 Chantal	 ona:	 "İnci",	 genç	 kızlar:	 "Bayan	 İnci"	 diyorlardı!

Chantal	 ise,	 sanırım,	 daha	 saygılı	 bir	 edayla	 her	 zaman	 "bayan"	 diye	 konuşuyordu.

Kendisine	 bakmaya	 başladım.	 Kaç	 yaşındaydı?	 Kırk	 mı?	 Evet,	 kırk.	 Bu	 kız	 yaşlı	 değildi,	 yaşlanıyordu.

Gözüme	 ansızın	 bir	 şey	 çarptı.	 O,	 gülünç	 bir	 biçimde	 baş	 yapıyor,	 giyiniyor,	 süsleniyordu.	 Fakat

bunlara	 karşın	 hiç	 de	 gülünç	 değildi.	 Kendisinde	 öyle	 yalın,	 doğal	 bir	 hoşluk,	 örtülmüş,	 dikkatle

saklanmış	 bir	 hoşluk	 vardı.	 Gerçekten	 ne	 acayip	 yaratıktı!	 Nasıl	 olmuş	 da	 ona	 şimdiye	 kadar	 daha	 iyi

bakmamıştım?	 Ağarmaya	 başlamış	 küçük	 ve	 her	 bakımdan	 gülünç	 saç	 büklümleriyle	 garip	 bir	 baş

yapıyordu.	 Bu	 bozulmaktan	 korunabilmiş	 kız	 oğlan	 kızlık	 saçının	 altında	 iki	 derin	 çizgiyle,	 iki	 sürekli



üzüntü	 çizgisiyle	 bölünmüş	 geniş	 ve	 dingin	 bir	 alın	 görülüyor,	 sonra	 da	 iri	 ve	 tatlı,	 gayet	 çekingen,

gayet	 korkak,	 gayet	 iddiasız	 iki	 mavi	 göz,	 küçük	 kız	 hayretleriyle,	 taze	 duygularla,	 aynı	 zamanda

onları	 bulandırmadan	 sulandırarak	 içlerine	 sızmış	 yaşlarla	 dolu,	 gayet	 masum	 iki	 güzel	 göz

seçiliyordu.

Bütün	 yüz	 ince	 ve	 kapalıydı.	 Bu,	 yorgunluklarla	 veya	 yaşamın	 büyük	 yürek	 çarpıntılarıyla	 örselenip

solmadan	 sönmüş	 yüzlerden	 biriydi.

Ne	 güzel	 ağzı	 vardı!	 Ne	 güzel	 dişleri	 vardı!	 Fakat	 o,	 sanki	 gülümsemeye	 cesaret	 edemiyordu.

Birdenbire	 onu	 Bayan	 Chantal'le	 bir	 tarttım.	 Hiç	 kuşku	 yok,	 Bayan	 İnci	 üstün,	 yüz	 kere	 üstündü;	 daha

ince,	 daha	 soylu,	 daha	 ağır	 başlıydı.

Görüşlerim	 beni	 şaşırtmıştı.	 Şampanya	 veriliyordu.	 İyi	 düşen	 bir	 nezaket	 tümcesiyle	 kadehimi,

sağlığına	 içmek	 üzere,	 kraliçeye	 doğru	 uzattım.	 Yüzünü	 peçetesiyle	 örtmeye	 can	 atıyordu.

Dudaklarını	 duru	 şaraba	 değdirirken	 herkes:	 "Kraliçe	 içiyor!	 Kraliçe	 içiyor!"	 diye	 haykırdı.	 O	 zaman	 o

kıpkırmızı	 oldu	 ve	 tıkandı.	 Gülüyordu.	 Onu	 evde	 çok	 sevdiklerini	 iyice	 gördüm.



III



Yemek	 biter	 bitmez	 Chantal	 koluma	 girdi.	 Sigara	 saati,	 onun	 karışılmaz	 saati	 gelmişti.	 Yalnız	 olduğu

vakitler	 sigarasını	 gider,	 sokakta	 içerdi.	 Yemekte	 bir	 konuğu	 bulunduğu	 vakitse	 bilardo	 salonuna

çıkılır	 ve	 o,	 sigara	 içerek	 oynardı.	 O	 akşam	 bilardo	 salonunda	 yortu	 onuruna	 ateş	 bile	 yakılmıştı.	 Yaşlı

dostum	 bilardo	 değneğini,	 ucunu	 büyük	 dikkatle	 tebeşirlediği	 çok	 nazik	 bir	 değneği	 aldı,	 sonra	 bana:

-‐	 Geç	 bakalım,	 oğlum!	 dedi.

Küçüklüğümü	 bildiği	 için,	 yirmi	 beş	 yaşında	 olmama	 karşın,	 bana	 böyle	 derdi.

Oyuna	 başladım.	 Birkaç	 karambol	 yaptım.	 Birkaçını	 kaçırdım.	 Fakat	 Bayan	 İnci	 düşüncesi	 boyuna

kafamda	 dolaştığı	 için,	 birdenbire:

-‐	 Bay	 Chantal,	 diye	 sordum,	 Bayan	 İnci	 akrabanız	 mıdır?

Son	 derece	 şaşırıp	 oyunu	 bıraktı	 ve	 bana	 baktı.

-‐	 Nasıl	 bilmiyor	 musun?	 Bayan	 İnci'nin	 öyküsünü	 bilmiyor	 musun?

-‐	 Hayır.

-‐	 Baban	 sana	 hiç	 anlatmadı	 mı?

-‐	 Hayır.

-‐	 Bak	 hele!	 İşte	 bu	 tuhaf!	 Ama	 gerçekten	 tuhaf!	 Bu,	 kocaman	 bir	 öyküdür	 yahu!

Sustu,	 sonra	 yine:

-‐	 Hele	 bilsen,	 dedi,	 bunu	 bana	 böyle	 bir	 günde,	 haçı	 suya	 atma	 yortusunda	 sorman	 ne	 garip!

-‐	 Neden?

-‐	 Neden	 mi?	 Dinle.	 Bundan	 kırk	 bir	 yıl,	 bugünkü	 yortudan	 tastamam	 kırk	 bir	 yıl	 önceydi.	 O	 zaman

Rouy-‐le-‐Trus'da,	 tabyalarda	 oturuyorduk.	 Ama	 iyi	 anlaman	 için	 sana	 önce	 evi	 tanımlamam	 gerek.

Rouy,	 bir	 bayırın,	 daha	 doğrusu	 büyük	 bir	 çadır	 denizine	 egemen	 bir	 tepeciğin	 üstündedir.	 Orada,

eski	 kale	 duvarlarının	 üstüne	 tırmanan	 güzel	 asma	 bahçeli	 bir	 evimiz	 vardı.	 Ev	 kentte,	 cadde

üzerindeydi,	 ama	 bahçe	 ovaya	 bakardı.	 Bu	 bahçenin	 de,	 romanlarda	 olduğu	 gibi,	 kalın	 duvarların

içinden	 inen	 gizli	 bir	 merdivenin	 ucunda,	 kıra	 açılan	 bir	 kapısı	 vardı.	 Koca	 bir	 çanı	 bulunan	 bu

kapının	 önünden	 bir	 yol	 geçerdi.	 Köylüler	 uzun	 dolaşmazlar,	 tahılı	 bu	 kapıdan	 getirirlerdi.

Durumu	 gözünün	 önüne	 getiriyorsun,	 değil	 mi?	 O	 yılın	 haçı	 suya	 atma	 yortusunda	 bir	 haftadan	 beri

kar	 yağıyordu.	 Sanki	 dünyanın	 sonu	 gelmişti.	 Ovaya	 bakmak	 için	 kale	 duvarlarına	 gittiğimizde,	 bu

cilalı	 gibi	 parlayan	 donmuş,	 beyaz,	 bembeyaz	 ülke	 ta	 içimizi	 titretiyordu.	 Sanki	 Tanrı	 dünyayı,	 eski

dünyaların	 debboyuna	 göndermek	 için	 bir	 pakete	 sarmıştı.	 İnan	 ki	 ortalık	 pek	 üzünçlüydü.

O	 sırada	 bütün	 aile	 bir	 arada	 oturuyorduk	 ve	 kalabalık,	 çok	 kalabalıktık.	 Babam,	 annem,	 amcam,

yengem,	 iki	 kardeşim	 ve	 amcamın	 dört	 kızı	 filan.	 Amcamın	 kızları	 güzeldi.	 En	 küçükleriyle	 evlendim.

Bütün	 bu	 kalabalıktan	 bugün	 ancak	 üç	 kişi	 kaldık:	 Karım,	 ben	 ve	 Marsilya'daki	 baldızım.	 Tanrım!	 Bir

aile	 nasıl	 da	 dökülüyor!	 Bunu	 düşündüğüm	 zaman	 titriyorum!	 Ben,	 şimdi	 elli	 altı	 yaşımda	 olduğuma

göre	 o	 zaman	 on	 beşimdeydim.

İşte,	 haçı	 suya	 atma	 yortusunu	 kutlayacaktık.	 Çok	 neşeli,	 ama	 çok	 neşeliydik!	 Herkes	 salonda	 akşam

yemeğini	 beklerken	 ağabeyim	 Jacques:	 "Ovada	 on	 dakikadır	 bir	 köpek	 havlıyor,"	 dedi,	 "herhalde

yolunu	 yitirmiş	 bir	 hayvancağız	 olacak."

Ağabeyim	 daha	 sözünü	 bitirmeden	 bahçenin	 çanı	 çalındı.	 Sesi,	 insanın	 aklına	 ölüleri	 getiren	 kocaman

kilise	 çanlarının	 sesine	 benzerdi;	 herkesi	 titretti.	 Babam	 uşağı	 çağırdı	 ve	 gidip	 bakmasını	 söyledi.	 Hep



sustuk	 ve	 bekledik.	 Her	 yeri	 kaplayan	 karı	 düşünüyorduk.	 Adam	 döndüğü	 zaman	 hiçbir	 şey

görmediğini	 bildirdi.	 Köpek	 hiç	 ara	 vermeden	 habire	 uluyor	 ve	 sesi	 hiç	 yer	 değiştirmiyordu.

Sofraya	 oturuldu.	 Fakat	 hepimizde,	 özellikle	 küçüklerde	 biraz	 heyecan	 vardı.	 Kızartmaya	 kadar	 işler

yolunda	 gitti.	 Sonra	 çan	 yine	 çalınmaya	 başladı.	 Arka	 arkaya	 üç	 kez,	 hızlı	 hızlı,	 uzun	 uzun	 çalındı	 ve

bizi	 parmaklarımızın	 ucuna	 kadar	 titreterek	 hepimize,	 bayağı,	 soluklarımızı	 kestirdi.

Bildiklerimizden	 başka	 bir	 korkuya	 kapılmış,	 çatallar	 havada,	 hep	 dinleyerek	 birbirimize	 bakıyorduk.

Sonunda	 annem:	 "Yine	 gelmek	 için	 bu	 kadar	 çok	 beklenmesi	 garip,"	 dedi,	 "yalnız	 gitmeyin	 Baptiste;

bu	 baylardan	 biri	 sizinle	 birlikte	 gelsin."

Amcam	 François	 kalktı.	 Bu	 gücüne	 çok	 güvenen	 ve	 dünyada	 hiçbir	 şeyden	 korkmayan	 bir	 tür

Hercule'dü.	 Babam	 kendisine:	 "Tüfeğini	 al"	 dedi,	 "ne	 olacağı	 bilinmez."

Fakat	 amcam	 bir	 bastondan	 başka	 bir	 şey	 almadı	 ve	 hemen	 uşakla	 birlikte	 çıktı.

Biz	 kalanlar,	 korku	 ve	 meraktan	 titreyerek	 yemeden	 ve	 konuşmadan	 bekledik.	 Babam	 bizi

ferahlatmaya	 çalıştı,	 "göreceksiniz,"	 diyordu,	 "bu	 ya	 bir	 dilenci	 veya	 karda	 yolunu	 şaşırmış	 bir	 yolcu

çıkacak.	 İlk	 çaldığı	 vakit	 kapının	 hemen	 açılmadığını	 görerek	 yolunu	 bulmaya	 çalışmış,	 fakat

beceremeyince	 yine	 kapımıza	 gelmiş	 olacak."

Amcamın	 yokluğu	 bize	 bir	 saat	 sürdü	 gibi	 geldi.	 Sonunda	 ateş	 püskürüp	 söverek	 döndü:	 "Vallahi

kimse	 yok,"	 diyordu,	 "muzibin	 biri	 olacak!	 Duvarlardan	 yüz	 metre	 ilerde	 uluyan	 o	 uğursuz	 köpekten

başka	 hiç	 kimse	 yok.	 Eğer	 bir	 tüfek	 almış	 olsaydım,	 susturmak	 için,	 onu	 öldürecektim."

Yeniden	 yemeye	 başlandı.	 Fakat	 herkes	 diken	 üstündeydi.	 Olayın	 bitmiş	 olmadığı,	 şimdi	 bir	 şey

çıkacağı,	 neredeyse	 çanın	 yine	 çalınacağı	 duyumsanıyordu.

Gerçekten	 çan,	 tam	 kral	 pastası	 kesilirken	 çalındı.	 Bütün	 erkekler	 hep	 birden	 kalktılar.	 Şampanya

içmiş	 olan	 amcam	 François	 öyle	 bir	 öfkeyle	 onu	 öldürmeye	 gideceğini	 söyledi	 ki	 annemle	 yengem,

alıkoymak	 için,	 üzerine	 atıldılar.	 Çok	 sessiz	 ve	 biraz	 sakat	 olduğu	 halde	 (attan	 düşüp	 kırdığı	 günden

beri	 bacağını	 sürüklüyordu)	 babam	 da	 işi	 öğrenmek	 istediğini	 ve	 birlikte	 geleceğini	 bildirdi.	 Yirmi	 ve

on	 sekiz	 yaşlarındaki	 ağabeylerim	 tüfeklerini	 almaya	 koştular.	 Bana	 hiç	 dikkat	 eden	 olmadığı	 için	 ben

de	 bir	 bahçe	 tüfeği	 yakaladım	 ve	 gidenlere	 katılmaya	 hazırlandım.

Hemen	 yola	 çıkıldı.	 Babam	 ve	 amcam,	 fener	 tutan	 Baptiste'le	 birlikte	 önden	 gidiyorlardı.	 Onların

arkasından	 ağabeylerim	 Jacques	 ve	 Paul	 yürüyorlardı.	 En	 arkadan	 da,	 teyzemle	 ve	 amcamın	 kızlarıyla

birlikte	 evin	 eşiğinde	 kalan	 annemin	 yalvarmalarına	 karşın,	 ben	 geliyordum.

Kar	 bir	 saatten	 beri	 yeniden	 yağmaya	 başlamıştı.	 Ağaçlar	 hep	 kar	 yüklüydü.	 Çamlar,	 bu	 ağır	 ve	 uçuk

giysinin	 altında	 ezilmiş,	 beyaz	 piramitlere,	 büyük	 şeker	 kellelerine	 dönmüştü.	 Sıkı	 ve	 küçük	 kuşbaşı

biçiminde	 yağan	 karın	 esmer	 perdesinin	 arkasından	 daha	 cılız	 ağaççıklar,	 karanlıkta	 gayet	 solgun,

ancak	 görülebiliyorlardı.	 Kar	 o	 kadar	 çok	 yağıyordu	 ki	 on	 adım	 ilerisini	 seçmek	 mümkün	 değildi.

Duvara	 oyulmuş	 döner	 merdivenlerden	 inmeye	 başlanınca	 gerçekten	 korktum.	 Bana	 sanki	 arkamdan

yürüyorlarmış,	 şimdi	 omuzlarımdan	 tutup	 beni	 götüreceklermiş	 gibi	 geldi.	 Eve	 döneyim	 dedim;	 fakat

bahçeyi	 baştan	 başa	 geçmek	 gerektiği	 için	 cesaret	 edemedim.

Ovaya	 bakan	 kapının	 açıldığını	 duydum.	 Sonra	 amcam	 yine	 sövmeye	 başladı:	 "Hay	 Tanrı'nın	 belası!

Yine	 gitmiş!	 Yalnızca	 gölgesini	 görsem,	 alimallah	 uğursuzu	 kaçırmam."

Önde	 görülen,	 daha	 doğrusu,	 görülmediği	 için	 duyumsanan	 ova	 korkunçtu.	 Yukarıda,	 aşağıda,

karşıda,	 sağda,	 solda,	 her	 yerde	 sonsuz	 bir	 kar	 perdesinden	 başka	 bir	 şey	 görülmüyordu.

Amcam	 yine:	 "Hah,	 işte	 köpek	 yine	 uluyor,"	 dedi;	 "nasıl	 tüfek	 attığımı	 kendisine	 öğreteyim	 de	 görsün.

Hiç	 değilse	 bunu	 becerelim."

Fakat	 iyi	 yürekli	 babam:	 "Açlıktan	 bağıran	 bu	 zavallı	 hayvanı	 gidip	 almak	 daha	 uygun	 olur,"	 dedi;

"biçare	 yardım	 istemek	 için	 havlıyor;	 dara	 düşmüş	 insan	 gibi	 çağırıyor.	 Hadi	 o	 yana	 gidelim."

Ve	 bu	 perdenin,	 bu	 sıkı	 ve	 sürekli	 yağışın,	 havayı	 ve	 geceyi	 dolduran,	 kımıldayan,	 uçuşan,	 düşen	 ve

erirken	 insanın	 etini	 donduran,	 küçük	 beyaz	 kuşbaşı	 parçaların,	 her	 dokunuşunda	 derinin	 çabuk	 ve

şiddetli	 acısıyla	 eti	 tıpkı	 yakar	 gibi	 donduran	 bu	 köpüğün	 ortasında	 yola	 çıktık.

Bu	 soğuk	 ve	 yumuşak	 macunun	 içinde	 dizlerimize	 kadar	 batıyorduk.	 Yürümek	 için	 ayağı	 çok	 yukarı

kaldırmak	 gerekiyordu.	 İlerledikçe	 köpeğin	 sesi	 daha	 durulaşıyor,	 daha	 güçleniyordu.	 Amcam:

"Burada	 işte!"	 diye	 haykırdı.	 Geceleyin	 raslanan	 bir	 düşmana	 karşı	 yapıldığı	 gibi	 gözetlemek	 için

duruldu.

Ben	 bir	 şey	 görmüyordum.	 Onun	 için	 ötekilere	 yetiştim	 ve	 gördüm.	 Fenerin	 kara	 gerdiği	 uzun	 ışık

şeridinin	 ta	 ucunda	 ayakta	 duran	 bu	 köpeğin,	 bu	 kocaman	 kara	 köpeğin,	 bu	 uzun	 tüylü	 ve	 kurt	 başlı

çoban	 köpeğinin	 görünüşü	 korkunçtu;	 gerçek	 değil	 de	 hayal	 gibiydi.	 Köpek	 kıpırdamıyordu;

susmuştu,	 bize	 bakıyordu.



Amcam:	 "Garip	 şey,"	 dedi;	 "ne	 ilerliyor,	 ne	 geriliyor.	 Kafasına	 bir	 kurşun	 yerleştirmeyi	 öyle	 istiyorum

ki!"

Babam	 sert	 bir	 sesle:	 "Hayır,"	 dedi;	 "onu	 tutalım."

O	 zaman	 ağabeyim	 Jacques:	 "Ama	 yalnız	 değil,"	 diye	 ekledi;	 yanında	 bir	 şey	 var."

Gerçekten	 hayvanın	 arkasında	 bir	 şey,	 anlaşılması	 olanaksız	 esmer	 bir	 şey	 vardı.	 Sakınmayla	 yine

yürünmeye	 başlandı.

Köpek,	 yaklaştığımızı	 görünce	 oturdu.	 Kötü	 bir	 niyeti	 yoktu.	 Daha	 çok,	 yanına	 insan	 getirebildiğinden

dolayı	 hoşnut	 görünüyordu.

Babam	 doğru	 ona	 gitti	 ve	 onu	 okşadı.	 Köpek	 onun	 ellerini	 yaladı.	 Hayvanı	 küçük	 bir	 arabanın,	 üç	 veya

dört	 yün	 örtüyle	 baştan	 başa	 sarılı	 bir	 tür	 oyuncak	 arabanın	 tekerleğine	 bağlamış	 oldukları	 anlaşıldı.

Bu	 örtüler	 dikkatle	 açıldı	 ve	 Baptiste	 fenerini,	 tekerlekli	 bir	 yuvaya	 benzeyen	 arabanın	 kapısına

yaklaştırınca,	 içeride	 bir	 bebeğin	 uyuduğu	 görüldü.

Öyle	 şaşırmıştık	 ki	 tek	 sözcük	 söyleyemiyorduk.	 Önce	 babam	 kendini	 topladı	 ve	 büyük	 yürekli,	 biraz

da	 coşkun	 ruhlu	 olduğu	 için	 elini	 arabanın	 körüğüne	 uzatarak:	 "Zavallı	 atılmış	 yavru!"	 dedi;	 "sen	 artık

bizdensin!"	 Sonra	 ağabeyim	 Jacques'a,	 öne	 düşerek	 arabayı	 çekmesini	 buyurdu.

Babam	 yine;	 yüksek	 sesle	 düşünür	 gibi:

"Bir	 sevda	 çocuğu,"	 dedi;	 "zavallı	 annesi	 bu	 yortu	 gecesinde	 İsa'yı	 anarak	 kapımı	 çalmaya	 gelmiş."

Sonra	 yine	 durdu	 ve	 gecenin	 ortasında	 dört	 yana	 bütün	 gücüyle	 dört	 kez:	 "Onu	 aldık!"	 diye	 haykırdı.

Arkasından	 elini	 kardeşinin	 omzuna	 koyarak	 mırıldandı:	 "Ya	 köpeğe	 ateş	 etseydin,	 François?"

Amcam	 yanıt	 vermedi.	 Fakat	 karanlıkta	 büyük	 bir	 haç	 işareti	 yaptı.	 Çünkü	 ileri	 geri	 davranışlarına

karşın	 çok	 dindardı.

Köpek	 de	 koyverilmişti	 ve	 peşimizden	 geliyordu.

Bizim	 asıl	 eve	 dönüşümüzü	 görmeliydi!	 Önce	 arabayı	 duvarların	 içindeki	 merdivenden	 çıkarmak	 için

çok	 sıkıntı	 çektik.	 Ama	 iş	 sonunda	 becerildi	 ve	 araba	 ta	 sofaya	 kadar	 getirildi.

Annem	 bilsen	 ne	 kadar	 tuhaf,	 ne	 kadar	 hoşnut	 ve	 telaşlıydı!	 Hele	 amcamın	 dört	 küçük	 kızı	 (en

küçükleri	 altı	 yaşında	 vardı)	 bir	 yuvanın	 çevresinde	 dört	 tavuğa	 benziyorlardı.	 Hâlâ	 uyuyan	 çocuk,

sonunda	 arabasından	 çıkarıldı.	 Bu,	 şöyle	 böyle	 altı	 haftalık	 bir	 kızdı.	 Kundağında	 on	 bin	 frank,	 evet,

babamın	 çeyiz	 olsun	 diye	 bir	 yere	 yatırdığı	 on	 bin	 altın	 frank	 bulundu!	 Demek	 bu	 bir	 yoksul	 çocuğu

değildi.	 Sanırım,	 bir	 küçükkentsoylu	 kızından	 doğma	 bir	 soylu	 çocuğuydu..	 yahut	 da. .	 Bin	 şey

düşündük,	 fakat	 hiçbir	 şey	 öğrenemedik.	 Ama	 hiçbir	 şey.. 	 Hiç,	 hiçbir	 şey.. 	 Köpeği	 bile	 bir	 tanıyan

çıkmadı.	 Hayvan	 yörenin	 yabancısıydı.	 Fakat	 ne	 olursa	 olsun,	 gelip	 kapımızı	 üç	 kez	 çalan	 erkek	 veya

kadın,	 ailemi	 pekâlâ	 biliyordu.	 Yoksa	 onları	 böyle	 seçmezdi.

İşte	 bayan	 İnci	 altı	 haftalıkken	 Chantallerin	 evine	 bu	 biçimde	 girdi.

Ona	 Bayan	 İnci	 denmesi	 de	 sonradandır.	 Önce	 "Marie	 Simonne	 Claire"	 adı	 verilmişti.	 Claire,	 soyadı

yerine	 geçiyordu.

Uyanıp	 çevresindeki	 adamlara	 ve	 ışıklara	 kararsız,	 mavi	 ve	 bulanık	 gözleriyle	 bakan	 bu	 çocukla

yemek	 salonuna	 girişimiz	 gerçekten	 tuhaf	 oldu.

Yine	 sofraya	 oturuldu	 ve	 pasta	 paylaşıldı.	 Ben	 kral	 oldum.	 Kraliçeliğe	 de	 demin	 sizin	 yaptığınız	 gibi

Bayan	 İnci'yi	 seçtim.	 O	 gün	 o,	 kendisine	 gösterilen	 saygının	 farkında	 bile	 olmadı.

İşte,	 çocuk	 evlat	 edinildi	 ve	 aile	 arasında	 yetiştirildi.	 Seneler	 geçtikçe	 o	 da	 büyüdü.	 Nazik,	 uysaldı	 ve

sözdinleyen	 bir	 çocuktu.	 Herkes	 kendisini	 seviyordu.	 Eğer	 annem	 izin	 verseydi	 çok	 da	 şımartılırdı.

Annem	 sıra,	 derece	 gözeten	 bir	 kadındı.	 Küçük	 Claire'e	 kendi	 çocukları	 gibi	 bakmaya	 razı	 oldu,	 ama

onunla	 aramızdaki	 ayrılığın	 iyice	 belirlenmesine	 ve	 bu	 durumun	 iyice	 yerleşmesine	 de	 önem	 verdi.

Onun	 için	 çocuk	 anlayacak	 yaşa	 gelir	 gelmez,	 kendisine	 öyküsünü	 anlattı	 ve	 incitmeden,	 hatta

sevecenlikle	 küçüğün	 kafasına,	 Chanteller	 için	 evlat	 edinilmiş,	 benimsenmiş	 bir	 kız,	 ama	 ne	 de	 olsa

yabancı	 bir	 kız	 olduğunu	 yerleştirdi.

Claire	 bu	 durumu	 garip	 bir	 zeka,	 şaşılacak	 bir	 içgüdüyle	 kavradı	 ve	 kendisine	 bırakılan	 yeri	 öyle

becerikli,	 öyle	 hoş	 ve	 kibar	 bir	 biçimde	 tutup	 korumasını	 bildi	 ki,	 bu,	 babama,	 ağlatacak	 kadar

dokunuyordu.

Annem	 de	 bu	 duygulu	 ve	 cana	 yakın	 yaratığın	 sınırsız	 minnetinden	 ve	 biraz	 korkak	 özverisinden	 çok

hoşnut	 oldu;	 ona	 "kızım!"	 demeye	 başladı.	 Küçük,	 iyi	 ve	 beceriklice	 bir	 şey	 yaptıkça	 annem,	 heyecanlı

zamanlarında	 hep	 olduğu	 gibi,	 bazen	 gözlüğünü	 alnına	 kaldırır	 ve!	 "Canım,	 bu	 çocuk	 inci,	 gerçek	 bir

inci!"	 diye	 yinelerdi.	 Bu	 ad	 küçük	 Claire'e	 anı	 kaldı	 ve	 artık	 bizim	 için	 o	 Bayan	 İnci	 oldu	 gitti.



IV





Bay	 Chantal	 sustu.	 Bilardo	 masasına	 oturmuş,	 ayaklarını	 sallıyor,	 sağ	 eliyle,	 taş	 tahtadan	 sayıları

silmeye	 yarayan	 ve	 aramızda	 "tebeşir	 bezi"	 denen	 bir	 bezi	 buruştururken	 sol	 eliyle	 bir	 yuvarlağı

oynatıyordu.	 Biraz	 kızarmış,	 sesi	 boğuk,	 anılarına	 dalmış,	 kafasında	 uyanan	 eski	 şeylerle	 eski

olayların	 arasında	 yavaş	 yavaş	 gezinerek;	 tıpkı	 insanın	 aralarında	 büyüdüğü	 her	 ağacın,	 her	 yolun,

her	 bitkinin,	 sivri	 sivri	 çoban	 püsküllerinin,	 güzel	 kokulu	 defnelerin,	 kırmızı	 ve	 tombul	 meyveleri

parmak	 arasında	 ezilen	 porsuk	 ağaçlarının	 her	 adımda	 geçmiş	 yaşamımızdan	 küçük	 bir	 olayı,	 ömrün

özünü,	 ana	 ipliğini	 oluşturan	 tatlı	 ve	 anlamsız	 olaylardan	 birini	 derinlerden	 yüze	 çıkardığı	 o	 eski	 aile

bahçelerinde	 geze	 geze	 yürür	 gibi	 ilerleyerek;	 artık	 kendi	 kendine	 söyleniyordu..

Ben,	 sırtımı	 duvara	 vermiş,	 ellerimi	 bir	 işe	 yaramayan	 bilardo	 değneğine	 dayamış,	 karşısında

duruyordum.

Bir	 dakika	 sonra	 yine:	 "Tanrım,"	 dedi;	 "on	 sekiz	 yaşındayken	 o	 ne	 kadar	 güzel,	 ne	 kadar	 alımlı,	 ne

kadar	 kusursuzdu!	 Ah,	 güzel,	 güzel,	 güzel	 ve	 iyi,	 ve	 yürek	 sahibi,	 ve	 cana	 yakın	 kız!	 Mavi	 gözleri,	 duru

saydam	 gözleri,	 benzerini	 hiç	 görmediğim	 gözleri	 vardı!"

Yine	 sustu:	 "Neden	 evlenmedi"	 diye	 sordum.

Bana	 değil	 de	 şu	 geçen	 "evlenmedi"	 sözcüğüne	 yanıt	 verdi:

-‐	 Neden	 mi?	 Neden	 mi?	 İstemedi	 işte,	 istemedi.	 Bununla	 birlikte	 otuz	 bin	 frank	 çeyizi	 vardı	 ve	 birçok

isteklisi	 çıkmıştı.	 Fakat	 istemedi!	 O	 zamanlar	 üzüntülü	 gibiydi.	 Yani	 evlendiğim,	 altı	 yıldır	 nişanlı

olduğumuz	 küçük	 Chatlotte'u,	 amcamın	 kızını,	 karımı	 aldığım	 zamanlar.

Bay	 Chantal'e	 bakıyor	 ve	 onun	 ruhuna,	 temiz	 ruhların,	 saf	 ruhların,	 lekesiz	 ruhların	 o	 yalın	 ve	 acıklı

dramlarından	 birine,	 kimsenin,	 hatta	 katlanıp	 susan	 kurbanlarının	 bile	 bilmediği,	 o	 içini	 dökmemiş,

gizi	 açığa	 çıkmamış	 yüreklerden	 birine	 ansızın	 girer	 gibi	 oluyordum.

Birden	 cüretli	 bir	 merakın	 zorlamasıyla:

-‐	 Onu	 siz	 alacaktınız,	 bay	 Chantal!	 diyiverdim.

Adam	 titredi,	 bana	 baktı	 ve:

-‐	 Ben	 mi	 alacaktım?	 dedi.	 Kimi?

-‐	 Bayan	 İnci'yi.

-‐	 Neden?

-‐	 Amcanızın	 kızından	 çok	 onu	 sevdiğinizden!

Bana	 tuhaf,	 yuvarlak,	 şaşkın	 gözlerle	 baktı;	 sonra	 kekeledi:

-‐	 Ben	 mi	 sevmiştim?	 Nasıl?	 Kim	 söyledi	 sana	 bunu?

-‐	 Allah	 Allah,	 durum	 apaçık...	 Hatta	 amcanızın	 sizi	 altı	 yıldır	 bekleyen	 kızıyla	 evlenmeyi	 o	 kadar

geciktirmeniz	 bile	 onun	 yüzünden.

Sol	 eliyle	 tuttuğu	 bilardo	 yuvarlağını	 itti,	 tebeşir	 bezini	 iki	 eliyle	 alıp	 yüzüne	 kapayarak	 hıçkırmaya

başladı.	 Tıpkı	 sıkılan	 bir	 sünger	 gibi	 hem	 gözleri,	 hem	 de	 ağzı,	 burnuyla	 çok	 acıklı,	 aynı	 zamanda

gülünç	 bir	 biçimde	 ağlıyordu.	 Tebeşir	 bezinin	 içinde	 öksürüyor,	 tükürüyor,	 burnunu	 siliyor,	 gözlerini

kuruluyor,	 aksırıyor,	 sonra	 gargara	 gibi	 bir	 boğaz	 gürültüsüyle	 yüzündeki	 bütün	 delikleri	 yine

fışkırtmaya	 başlıyordu.

Ben	 şaşkın	 ve	 utanmış,	 savuşmaya	 can	 atıyor,	 ne	 diyeceğimi,	 ne	 yapacağımı,	 neye	 davranacağımı

bilemiyordum.

Birden	 Bayan	 Chantal'in	 sesi	 merdivende	 çınladı:	 "Sigaranız	 daha	 bitmedi	 mi?"

Kapıyı	 açıp	 seslendim:	 "Bitti	 efendim,	 iniyoruz."

Sonra	 kacasına	 koştum	 ve	 dirseklerinden	 tutarak	 ona:	 "Bay	 Chantal,	 dostum	 Chantal,	 beni	 dinleyin,"

dedim;	 "karınız	 sizi	 çağırıyor.	 Toparlanın,	 çabuk	 toparlanın,	 aşağıya	 inmek	 gerek;	 toparlanın."

Sonra	 iki	 üç	 yıldır	 taş	 tahtanın	 bütün	 sayılarını	 silen	 tebeşir	 beziyle	 dikkatli	 dikkatli	 yüzünü

kurulamaya	 başladı;	 sonra	 yarı	 kırmızı,	 yarı	 beyaz,	 alın,	 burun,	 yanaklar,	 çene	 tebeşir	 içinde,	 gözler

şiş	 ve	 hâlâ	 yaş	 dolu,	 başını	 kaldırdı.

Ellerinden	 tuttum	 ve	 kendisini:	 "Bağışlamanızı	 dilerim,	 bağışlamanızı	 dilerim	 Bay	 Chantal,	 sizi

üzdüm. .	 Fakat. 	 bilmiyordum. 	 anlıyor. 	 herhalde	 anlıyorsunuz. ."	 diye	 mırıldanarak	 odasına

götürdüm.

Elimi	 sıktı	 ve:	 "Evet. 	 evet. ."	 dedi;	 "böyle	 çetrefil	 anlar	 olur. ."

Sonra	 yüzünü	 leğene	 soktu.	 Doğrulduğu	 vakit	 bana	 hâlâ	 insan	 arasına	 çıkacak	 gibi	 görünmüyordu.

Fakat	 küçük	 bir	 hile	 düşündüm.	 Aynaya	 bakarak	 telaşlandığı	 için	 kendisine:	 "Gözünüze	 bir	 toz

kaçtığını	 söylemeniz	 yeter,"	 dedim;	 "böylece	 herkesin	 önünde	 istediğiniz	 kadar	 ağlayabilirsiniz."

O	 gerçekten	 gözlerini	 mendiliyle	 uğuşturarak	 indi.	 Merak	 ettiler.	 Herkes	 bir	 türlü	 bulunmayan	 tozu



aramaya	 kalktı.	 Arada	 da	 doktor	 getirtmeyi	 gerektirmiş	 olan	 buna	 benzer	 olaylar	 anlatıldı.

Ben	 Bayan	 İnci'nin	 yanına	 gitmiş,	 meraktan,	 bir	 acıya	 dönüşen	 meraktan	 çatlayarak	 ona	 bakıyordum.

Periler	 gibi	 hiç	 kapamaz	 göründüğü	 tatlı,	 dingin,	 iri	 iri,	 enli	 enli	 gözleriyle	 gerçekten	 gençliğinde	 çok

güzel	 olmalıydı.	 Tuvaleti,	 yaşlı	 bir	 kıza	 yakışan	 tuvaleti	 biraz	 gülünçtü	 ve	 onu	 beceriksizleştirmeden

sadeleştiriyordu.

Bana,	 nasıl	 demin	 Bay	 Chantal'in	 ruhunda	 gördümse,	 onda	 da	 bir	 bir	 uçtan	 bir	 uca	 o	 gönülsüz,	 o	 sade

ve	 özverili	 yaşamı	 görüyordum,	 fark	 ediyorum	 gibi	 geliyordu.	 Ama	 yine	 zorlayıcı	 bir	 istek,	 ona

kendisinin	 de	 onu	 sevmiş	 olup	 olmadığını	 sormak,	 öğrenmek	 isteği	 dudaklarıma	 kadar	 çıkıyordu.

Acaba	 o	 da	 onun	 gibi	 o	 görülmeyen,	 bilinmeyen,	 sezilmeyen,	 fakat	 geceleri	 karanlık	 odanın	 yalnızlığı

içinde	 kendisini	 açığa	 vuran	 sürekli,	 gizli	 ve	 keskin	 acıyla	 kıvranmış	 mıydı?	 Ona	 bakıyor,	 boynuna

kadar	 çıkan	 korsasının	 altında	 yüreğinin	 attığını	 görüyor	 ve	 kendi	 kendime	 bu	 tatlı	 ve	 rahat	 yüzün

her	 akşam	 yastığın	 ıslak	 derinliğinde	 ağlamış,	 kızgın	 yatağın	 sıtması	 içinde	 bu	 vücudun	 sıçramalarla

sarsılarak	 inlemiş	 olup	 olmadığını	 soruyordum.

İçine	 bakmak	 için	 bir	 oyuncağı	 kıran	 çocuklar	 gibi,	 yavaşça	 kendisine:	 "Demin	 Bay	 Chantal'in	 nasıl

ağladığını	 görseydiniz,"	 dedim;	 "ona	 acırdınız."

İrkildi:

-‐	 Nasıl?	 Ağladı	 mı?

-‐	 Ağladı	 ya!

-‐	 Niçin?

Çok	 heyecanlanmış	 gibiydi.	 Yanıt	 verdim:

-‐	 Sizin	 için.

-‐	 Benim	 için	 mi?

-‐	 Evet.	 Bana	 sizi	 önce	 ne	 kadar	 sevmiş	 ve	 siz	 dururken	 karısıyla	 evlenmeye	 ne	 kadar	 güç	 katlanmış

olduğunu	 anlatıyordu.

Solgun	 yüzü	 bana	 biraz	 uzuyor	 gibi	 geldi.	 Hep	 açık	 duran	 gözleri,	 dingin	 gözleri	 birdenbire	 sanki	 artık

hiç	 açılmayacakmış	 gibi	 çarçabuk	 kapandı.	 Sandalyesinden	 döşemeye	 sarktı	 ve	 tıpkı	 yere	 düşen	 bir

atkı	 gibi	 usulca,	 yavaşça	 bayıldı.

"Koşun!	 koşun!	 Bayan	 İnci'ye	 fenalık	 geliyor!"	 diye	 haykırdım.

Bayan	 Chantal'le	 kızları	 koşuştular.	 Su,	 havlu	 ve	 sirke	 aranırken	 ben	 şapkamı	 aldım	 ve	 savuştum.

Yüreğim	 çarpıntılı,	 içim	 üzüntü	 ve	 pişmanlık	 dolu,	 büyük	 adımlarla	 yürüdüm.	 Vakit	 vakit	 de

hoşnutluk	 duyuyordum.	 Bana	 gerekli	 ve	 beğenilecek	 bir	 iş	 yapmışım	 gibi	 geliyordu.

Kendi	 kendime:	 "Yanlış	 mı	 yaptım?	 Doğru	 mu	 davrandım"	 diye	 soruyordum.	 Onlar	 bunu	 ruhlarında,

kapalı	 bir	 yarada	 kurşun	 saklanır	 gibi	 saklıyorlardı.	 Şimdi	 daha	 da	 mutlu	 olmayacaklar	 mıydı?

İşkencelerinin	 yeniden	 başlaması	 için	 vakit	 çok	 geç,	 ama	 onu	 dikkatle	 anımsamaları	 için	 oldukça

erkendi.

Belki	 de	 gelecek	 ilkyaz	 bir	 akşam,	 dalların	 arasından	 çimene,	 ayaklarının	 dibine	 düşen	 bir	 ay	 ışığıyla

içleri	 kabararak	 bütün	 bu	 çetin	 ve	 boğulmuş	 acıyı	 anmak	 üzere	 birbirlerinin	 elini	 tutup	 sıkacaklardı.

Ve	 belki	 de	 bu	 kısa	 dokunuş,	 onların	 damarlarına	 o	 asla	 bilmeyecekleri	 ürpertinin	 birazını	 geçirecek

ve	 onlara,	 bu	 dirilmiş	 ölülere,	 başkalarının	 bütün	 ömürleri	 boyunca	 elde	 edemedikleri	 mutluluktan

daha	 fazlasını,	 sevgililere	 bir	 sarsılışta	 veren	 o	 sarhoşluğun,	 o	 deliliğin	 süreksiz,	 fakat	 Tanrılara	 layık

tadını	 bir	 saniyenin	 içinde	 duyuverecekti!





